दुर्गममा सेवा फैलाउँदै टेलिकम,"['२० जेठ, काठमाडौं । दूरसञ्चार सेवा प्रदायक कम्पनी नेपाल टेलिकमले हालै रसुवा, ताप्लेजुङ, डोल्पा र मुस्ताङका विभिन्न दूर्गम र विकट भेगहरुमा मोवाइल सेवा शुभारम्भ गरेको छ । हालसम्म मोबाइल तथा टेलिफोन जस्ता सञ्चार सेवाबाट वञ्चित भौगोलिक रुपले अति विकट यी स्थानहरुमा हालै कम्पनीले सञ्चार सेवा पुर्\u200dयाउन सफल भएको हो ।', 'कम्पनीले ४ हजार २९० मिटर उचाईमा अवस्थित रसुवाको पाङसाङ डाँडामा बीटीएस राखेर सेवा प्रदान गरेको छ । यसबाट लाङटाङ ट्रेकिङ रुट, गोसाइकुन्ड ट्रेकिङ रुटको केही भाग, ठूलो स्याफ्रु, भिम्सा, सिंगवा, नागथली, ग्यात्लाङ, शेर्पा गाउँ, लामा होटल, घोडा तबेला, मुन्टु, सिङडुङ, खाङजिम आदि स्थानमा मोवाइल सेवा उपलब्ध हुनेछ । यसबाट सो क्षेत्रका ५ सय घरधुरीका करिब २ हजार जनसंख्यालाई सेवा उपलब्ध हुनेछ ।', 'रसुवाकै ३ हजार २४२ मिटर उचाईमा अवस्थित लाङटाङ पदमार्गमा पनि अर्को बीटीएस टावर स्थापना गरिएको छ । यसबाट लाङटाङ उपत्यकाका २ सय घरधुरीका करिब ७ सय जनसंख्याले सञ्चार सेवा उपभोग गर्न पाउने छन् ।ताप्लेजुङको विकट स्थान घुन्सामा पनि सेवा उपलब्ध गराइएको छ । ३ हजार ८२५ मिटर उचाईमा अवस्थित टावरमार्फत घुन्सा, थामे, ज्याल्पा र कन्चनजंघा बेसक्याम्प आदि स्थानमा सेवा उपलब्ध हुनेछ । यसबाट ८० घरधुरीका करिब ३ सय जनसंख्या लाभान्वित हुनेछन् ।', 'डोल्पाको मुकोट र शे फोक्सुन्डोमा पनि हालै बीटीएस सञ्चालनमा आएका छन् । ३ हजार ३१६ मिटर उचाईको मुकोटमा अवस्थित टावरमार्फत छार्का तान्सुङ गाउँपालिकाका दुई वडा र काइके गाउँपालिकाका दुई वडा तान्छिन र खानीगाउँमा सेवा उपलब्ध हुनेछ ।', 'त्यसैगरी ३ हजार ७०४ मिटरको से फोक्सोन्डुमा अवस्थित टावरमार्फत से फोक्सुन्डोका दुई वडा र्याती र पुग्मा तथा रिग्मो, रिखे, ताप्रिजा र फोक्सुन्डो तालसम्म सेवा प्रयोग गर्न सकिने छ । दुवै टावरमार्फत करिब २ हजार सेवाग्राहीले सेवा पाउन सक्नेछन् ।', 'कम्पनीले हालै मुस्ताङको घमी र छोसेरमा समेत सेवा उपलब्ध गराएको छ । घमी ३ हजार ८ सय मिटर र छोसेर ४ हजार २ सय ७० मिटर उचाईमा अवस्थित छन् । यसबाट याराघारा, घमी, ढाकमर, गर्थु, न्याम्दो, चुङजुङ र कोरला जाने रुटसम्म सेवा उपलब्ध हुनेछ । त्यसैगरी उपल्लो मुस्ताङको छुसाङमा पनि थ्रीजी मोबाइल सेवाको शुरुवात भएको छ । यहाँस्थित बीटीएसले त्यहाँका छुसाङ, जेताङ र चैले गाउँका वासिन्दालाई मोबाइल र इन्टरनेट सुविधा उपलब्ध गराउने छ ।', 'दुर्गम तथा विकट ती गाउँमा जीएसएम मोबाइल टावर स्थापनाको कार्य निकै कठिनाईका बाबजुद सफलतापूर्वक सम्पन्न गरी मोबाइलको पहुँच पुर्\u200dयाइएको हो । अब उक्त भेगमा समेत टुजी तथा थ्रीजी मोबाइल सेवा सञ्चालनमा आएका छन् । प्रतिफल कम आउने र तुलनात्मक रुपमा लगानी बढी हुने स्थानहरुमा समेत समान रुपमा दूरसञ्चार सेवा विस्तार गर्ने कम्पनीको नीति रहेको छ ।']"
अब आइफोन र आइप्याड पनि माउसले चलाउन मिल्ने,"['एप्पलले हालै आफ्नो डेभलपर्स कन्फ्रेन्स डब्लु डब्लु डीसी २०१९ का क्रममा आफ्नो नयाँ अपरेटिंग सिस्टम आइओएस १३ सार्वजनिक गर्\u200dयो ।', 'नयाँ आइओएस १३ मा प्रयोगकर्ताका लागि एप्पल डिभाइसहरुमा केही उत्कृष्ट फिचरहरु प्राप्त हुनेवाला छन् ।', 'एप्पलले एकसाथ आइओएस, म्याक ओएस, वाच ओएस तथा टिभी अपरेटिंग सिस्टमको अपडेटेड भर्सन ल्याएको छ । उक्त नयाँ अपरेटिङ सिस्टम सार्वजनिक गर्दै एप्पलले यस अपरेटिङ सिस्टमले माउस सपोर्ट गर्ने जनाएको छ । अर्थात् यो अपरेटिङ सिस्टम प्रयोग गरिएका आइफोन तथा आइप्याडहरुमा अब कम्प्युटर माउस पनि प्रयोग गर्न सकिनेछ ।', 'ठूलो स्क्रिनयुक्त आइप्याडका लागि त माउसको प्रयोग उपयुक्त नै होला । तर आइफोनका लागि समेत माउस सपोर्ट उपलब्ध गराउनुलाई अनौठो मान्न सकिन्छ । यद्यपि, यसको पनि खास कारण रहेको छ ।', 'धेरै एप्पल प्रयोगकर्ताले आइफोनका लागि माउस सपोर्टको कुनै आवश्यकता नभएको सोसल मिडियामा बताइरहेका छन् । फ्यानका ती प्रतिक्रियाको जवाफ दिँदै एप्पलले यसको खास कारण बताएको छ । आइफोनलाई अझै बढी पहुँचयोग्य बनाउनका लागि आइफोनसमेत माउसबाट चल्ने बनाइएको उसको दाबी छ ।', 'माउस सपोर्टलाई केवल एक्सेसिबिलीटी फिचरका रुपमा मात्रै डिभाइसहरुमा लिएर आएको एप्पलको दाबी छ । खासगरी माउस तथा एक्सर्टनल डिभाइस विना आइफोन तथा आइप्याड प्रयोग गर्न नसक्ने प्रयोगकर्ताहरुका लागि माउस सपोर्ट निकै सहयोगी हुने विश्वास एप्पलको छ । आइफोनमा यो फिचर AssistiveTouch\xa0 मेन्यूमा राखिनेछ ।', 'नयाँ अपरेटिंग सिस्टममा माउस सपोर्ट उपलब्ध हुने बताइएको भए पनि कुन–कुन डिभाइसले यसलाई सपोर्ट गर्दछन् भन्ने आधिकारिक जानकारी एप्पलले दिएको छैन ।', 'आइफोन र आइप्याडमा माउस सपोर्ट फिचर सबै प्रयोगकर्ताका लागि उपयोगी भएता पनि यसले विशेष क्षमता भएका ठूलो संख्याका प्रयोगकर्ताका लागि चाहिँ निकै उपयोगी हुने बताइएको छ । आगामी सेप्टेम्बरसम्ममा नयाँ अपरेटिङ सिस्टम आइओएस १३ सबै एप्पल प्रयोगकर्ताका लागि उपलब्ध गराउने योजना एप्पलको छ ।', 'एजेन्सीको सहयोगमा']"
हुवावेको अपरेटिङ्ग सिस्टम एन्ड्रोइडभन्दा ६० प्रतिशत धेरै तेज,"['गुगलले आफ्नो अपरेटिङ सिस्टम एन्ड्रोइड प्रयोग गर्नमा प्रतिबन्ध लगाएपछि चिनियाँ स्मार्टफोन कम्पनी हुवावेले आफ्नै अपरेटिङ्ग सिस्टम हङ्गमेङ्ग ल्याउँदैछ ।', 'हुवावेको यो अपरेटिङ्ग सिस्टम एन्ड्रोइडभन्दा ६० प्रतिशतसम्म धेरै तेज हुनसक्ने दाबी गरिएको छ ।', 'ग्लोबल टाइम्समा स्राेतको हवाला दिँदै छापिएको समाचार अनुसार छिट्टै नै लञ्च हुने हङ्गमेङ्ग गुगलको एन्ड्रोइडभन्दा निकै तेज हुनेछ ।', 'समाचार अनुसार शाओमी तथा भिभोजस्ता कम्पनीहरुले हुवावेमा उसको अपरेटिङ्ग सिस्टमको परीक्षणका लागि आफ्ना कर्मचारी पठाउन थालेका छन् । अहिले यी सबै कम्पनीले आफ्ना स्मार्टफोनमा एन्ड्रोइड प्रयोग गर्दै आएका छन् ।', 'हुवावेको मेट ३० मा नयाँ अपरेटिङ्ग सिस्टम', 'ग्लोबल टाइम्स आफ्नो समाचारमा लेख्छ, ‘हुवावेले इन्टरनेट दिग्गज कम्पनी तथा घरेलु स्मार्टफोन कम्पनीहरुसँग मिलेर आफ्नो अपरेटिङ्ग सिस्टम हङ्गमेङ्गको परीक्षण गरिरहेको छ । यो नयाँ सिस्टम आउँदो केही महिनामै लञ्च गरिनेछ ।’', 'हुवावेको Mate 30\xa0 स्मार्टफोनलाई यो नयाँ अपरेटिङ्ग सिस्टमको साथमा लञ्च गरिने सम्भावना रहेको बताइएको छ । ढिलोमा यो अंग्रेजी वर्षको अन्त्यसम्ममा हङ्गमेङ्ग अपरेटिङ्ग सिस्टमयुक्त स्मार्टफोन ल्याउने योजना हुवावेको छ ।', 'एप डेभलपर्सलाई आह्वान', 'हुवावेले हालै कम्तीमा ९ वटा देश तथा युरोपमा समेत आफ्नो अपरेटिङ्ग सिस्टको ट्रेडमार्कका लागि निवेदन दिइसकेको छ । यसैबीच हुवावेले विश्वभरका एप डेभलपर्सलाई हङ्गमेङ्ग अपरेटिङ्ग सिस्टमको एप ग्यालरीमा आफ्नो एप पब्लिस गर्नका लागि प्रोत्साहित गरिरहेको छ । गुगलको प्ले स्टोरलाई टक्कर दिने गरी एप ग्यालेरी तयार गर्ने लक्ष्य हुवावेको छ ।', 'यहीँ हप्ताको सुरुवातमा साउथ चाइना मर्निङ्ग पोस्टले हुवावेको यस अपरेटिङ सिस्टमको विस्तृत विवरण समावेश गरी रिपोर्ट प्रकाशित गरेको थियो । रिपोर्ट अनुसार हुवावेको अपरेटिङ सिस्टम Microkernel\xa0 मा आधारित छ । जसले निकै कम स्पेस लिनुका साथै बढी सुरक्षित र सरल रहने बताइएको छ ।', 'एजेन्सीको सहयोगमा']"
गुगलले बन्द गर्यो युट्युब गेमिङ एप,"['इन्टरनेट जाएन्ट गुगलले अन्ततः आफ्नो युट्युब गेमिङ एप पूर्ण रुपमा बन्द गरेको छ ।', 'गुगलका अनुसार अब गेमिङ सँग सम्बन्धित सामाग्रीहरु केवल युट्युबको मूख्य एपभित्रै रहनेछन् । अर्थात् गेमिंग एप अब युट्युब प्लेटर्फममा मात्रै चल्नेछ ।', 'स्मरण रहोस् गुगलले गत महिना नै युट्युब गेमिङ एपलाई युट्युबको मुख्य एपमै विलय गराउने घोषणा गरेको थियो ।', 'युट्युब गेमिङ एप सन् २०१५ मा एन्ड्रोइड र आइओएस दुबै प्लेटर्फममा सुरु भएको थियो । एप मात्र नभै वेबसाइट भर्सनमा पनि युट्युब गेमिङ एप लञ्च गरिएको थियो ।', 'गत वर्षको सेप्टेम्बरमा गुगलले एक घोषणा मार्फत सन् २०१९ को मार्चमा युट्युब गेमिङ एप बन्द गर्ने संकेत गरेको थियो । तर गत मार्चमा उक्त एप बन्द गरिएन । अन्ततः मे ३० मा युट्युब गेमिङ एपलाई एप्पलले युट्युबको मुखय एपमा बिलय गराएको छ ।', 'गुगलका अनुसार युट्युब गेमिङ एपका पुराना प्रयोगकर्ताहरुले अब आफ्नो सदस्यतालाई युट्युबको मुख्य प्लाटर्फममै एकिकृत गर्न सक्नेछन् ।', 'गुगलले पछिल्लो समयमा आफ्ना असफल तथा कम लोकपि्रय भएका प्रडक्टहरुलाई बन्द गर्ने क्रमलाई अघि बढाएको छ । त्यसक्रममा गुगलले एल्लो च्याट एप तथा इनबक्स बाइ जिमेल एपलाई पनि बनद गरिसकेको छ ।', 'यतिमात्र होइन करीब ५ करोड प्रयोगकर्ताको डाटा सुरक्षामाथि आक्रमण भएको खुलासा भएलगत्तै गुगलले आफ्नो सोसल मिडिया प्लाटर्फम गुगल प्लसलाई समेत सदाको लागि बन्द गरिसकेको छ ।', '']"
"हुवावेको संकट झनै बढ्यो, स्मार्टफोनमा मेमोरी कार्ड हाल्न नपाउने","['काठमाडौं । चिनियाँ दिग्गज स्मार्टफोन निर्माता कम्पनी हुवावेमाथि अमेरिकाको प्रतिबन्धको प्रभाव बढ्दै गएको छ ।', 'अमेरिकी प्रतिबन्धको असर फैलिने क्रममा एसडी कार्ड एसोसिएसनमा रहेको हुवावेको सदस्यता पनि खोसिएको छ । एसडी कार्ड संघको सदस्यता खारेज भएसँगै अब हुवावेले आफ्ना स्मार्टफोनमा एसडी कार्ड घुसार्ने स्लट बनाउन पाउने छैन ।', 'पछिल्लो निर्णयसँगै हुवावेका मौजुदा फोनहरुले एसडी कार्ड सपोर्ट गरे तापनि कम्पनीले आगामी दिनमा आफ्ना उत्पादनहरुमा एसडी कार्डको प्रयोग गर्न पाउने छैन ।', 'एसडी कार्ड एसोसिएसनका अलावा अन्य कैयन् कम्पनीहरुले पनि हुवावेको साथ छोडेका छन् । यसअघि गुगल, एआरम, इन्टेल, क्वालकोम तथा ब्रोडकम जस्ता कम्पनीले पनि हुवावेको साथ छोडिसकेका छन् ।', 'अमेरिकी प्रतिबन्धसँगै कम्पनीहरुले हुवावेसँगको सहकार्य तोड्दै जान थालेका छन् । वाइफाइ अलायन्सले समेत हुवावेलाई अस्थायी रुपमा बन्देज लगाएको छ ।', 'हुवावेले कस्तो मेमोरी कार्ड प्रयोग गर्ला ?', 'एसडी कार्ड एसोसिएसनले साथ छोड्न हुवावेका लागि ठूलो झट्का हो । तर प्राविधिक रुपमा हुवावेका लागि यो ठूलो समस्या चाहिँ हुनेछैन ।', 'किनकी हुवावेसँग आफ्नै नानो मेमोरी कार्डहरु छन् जो विद्यमान मेमोरी कार्डको तुलनामा निकै सानो आकारका रहेका छन् । तिनै नानो मेमोरी कार्डहरु हुवावेले आफ्ना नयाँ स्मार्टफोनमा प्रयोग गर्नेछ ।', 'यस्ता नानो मेमोरी कार्डलाई हुवावेले सबैभन्दा पहिले मेट २० स्मार्टफोन लञ्च गर्ने बेला सार्वजनिक गरेको थियो । आगामी स्मार्टफोनमा त्यो नानो मेमोरी कार्ड प्रयोग हुने अपेक्षा गरिएको छ ।', '-एजेन्सीको सहयोगमा']"
विश्वकै खतरनाक भाइरस भएको ल्यापटप,"['आफ्नो ल्यापटपमा भाइरस देखियो भने हामी चिन्तित हुन्छौँ । प्रयोगकर्ताका लागि कम्प्युटर सिस्टममा भाइरस हुनु भनेको गडबडी हो, जसले ल्यापटपका डाटाहरुलाई खतरामा पार्दछ ।', 'भाइरस लागेको ल्यापटपलाई भाइरस मुक्त नपारेसम्म प्रयोगका लागि लायक हुँदैन । यस्तो ल्यापटप बेच्न चाहँदा पनि खासै मूल्य नपर्न सक्दछ । तर विश्वमा एउटा यस्तो भाइरस ग्रस्त ल्यापटप छ, जसको मूल्य करोडौँ पर्दछ ।', 'विश्वकै सबैभन्दा खतरनाक ६ वटा भाइरस भएको ल्यापटप कराडौँ मूल्यमा बिक्री भएको छ ।', 'अनलाइन लिलामीका क्रममा उक्त ल्यापटप बिक्री भएको छ । सामसुंग कम्पनीको उक्त ल्यापटपमा दुनियाँकै खतरनाक भाइरस थियो । उक्त भाइरसले दुनियाँभरमा गरी ९५ अर्ब डलरको नोक्सान पुर्\u200dयाएको थियो ।', 'उक्त ल्यापटपलाई इन्टरनेट आर्टिस्ट गुओ ओ डंग र साइबर सेक्योरिटी कम्पनी डिप इन्स्टिंक्टले तयार पारेका हुन् । उक्त ल्यापटपमा Wanna Cry, BlackEnery, MyDoom, ILOVEYOU, SoBig, Darktequilaa\xa0 लगायतका भाइरस रहेका छन् ।', 'ती भाइरसले कम्प्युटरमा कुनै असर नपारुन् भनेर ल्यापटपमा कैयन् सुरक्षा टिप्सको प्रयोग गरिएको छ ।', 'उक्त ल्यापटपको पोर्टचाहिँ निस्क्रिय पारिएको छ ताकि त्यसमा रहेको भाइरस पोर्ट मार्फत अन्य डिभाइसमा सर्न नपाओस् र ल्यापटपमै भाइरस सक्रिय नहोस् ।एजेन्सी']"
"मोबाइल आयात घट्यो, राजश्व बढ्यो","['११ जेठ, काठमाडौं । चालु आर्थिक वर्षको पहिलो १० महिनामा मोबाइल सेटको आयात ३५ प्रतिशतले घटेको छ ।', 'गत आवको सही अवधिमा ५५ लाख १० हजार\xa0 मोबाइल सेट भित्रिएको थियो । तर, यो वर्ष त्यो संख्या खुम्चिएर ३५ लाख ८५ हजारमा झरेको भन्सार विभागले जनाएको छ ।', 'मोबाइल आयात घट्दा पनि राजश्व भने बढेको छ ।', 'गत वर्ष यही समीक्षा अवधिमा २१ अर्ब १७ करोड मूल्य बराबरको मोबाइल नेपाल भित्रिएको थियो । यो वर्ष १६ अर्ब ४ करोडको मात्रै मोबाइल आयात भएको छ ।', 'गत वर्ष सुरुको १० महिनामा मोबाइलबाट २ अर्ब ७५ करोडको भन्सार राजश्व उठाएकोमा यो वर्ष बढेर २ अर्ब ९९ करोड रुपैयाँ उठेको छ । मोबाइल आयात ३५ प्रतिशतले घटेको अवस्थामा पनि भन्सार राजश्व ९० प्रतिशतले बढेको देखिन्छ ।', 'यसको मुख्य कारण मोबाइलमा दिइने मूल्य अभिवृद्धि कर (भ्याट) फिर्ताको प्रावधान हटाउनु हो ।', 'गत वर्षसम्म मोबाइल आयात गर्दा लाग्ने भ्याटको ४० प्रतिशत\xa0 राजश्व पुनः\xa0 व्यापारीले नै फिर्ता पाउँथे । तर, बजेट भाषणमार्फत अर्थमन्त्री युवराज खतिवडाले सो सुविधा कटाएर थप ५ प्रतिशत अन्तशुल्क तिर्नुपर्ने प्रवन्ध गरे ।', 'यसका कारण मोबाइल भित्रयाउँदा लाग्ने राजश्व केही बढेको भन्सार विभागका एक अधिकारीले बताए । ‘विगतका वर्षहरुमा नेपालमा चीनसहित तेस्रो मुलुकबाट महंगो मूल्यको मोबइल भित्र्याएर भ्याट फिर्ताको दाबी गरिन्थ्यो,’ ती अधिकारी भन्छन्,’ त्यही मोबाइल फेरि सीमावर्ती भारतका बजारमा पठाउँदा हामीलाई नोक्सानी बढी थियो ।’', 'अहिले यो प्रवृत्ति नियन्त्रणमा आएको भन्सार अधिकारीहरुको दाबी छ । भ्याट फिर्ता सुविधा नपाउने भएपछि नेपालमा विक्रीका लागि मात्रै मोबाइल भित्रिन थालेको राजश्व अधिकारीहरु बताउँछन् ।', 'ब्यापारीहरु भने यो दाबी स्वीकार्दैनन् । मोबाइल महंगो भएका कारण उपभोक्ताले किन्ने क्रम घटेको दाबी उनीहरुको छ ।', 'यस्तै नेपालमा आवश्यक मोबाइल पनि तस्करी भएर भारत लगायतका देशबाट आउन थालेको तर्क गर्छन् मोबाइल आयातकर्ता समेत रहेका नेपाल उद्योग वाणिज्य महासंघका पूर्वा अध्यक्ष पशुपति मुरारका ।', '‘मोबाइल महंगिएपछि ‘ग्रे मार्केट’बाट नेपालमा तस्करी हुन थालेको छ, यसले गर्दा भन्सार छलेर मोबाइल भित्र्याउने क्रम बढेको छ,’ मुरारकाले भन्छन्, ‘मोबाइलको तस्करी रोक्न भ्याट फिर्ताको प्रावधान फेरि राख्नुपर्ने देखिन्छ ।’', 'आईएमईआई नम्बरबाट अवैध मोबाइल नियन्त्रण गर्ने प्रविधि ल्याउने बताएपछि कार्यान्वयन नभएको उनले बताए ।', 'सरकारले अवैध रुपमा भित्रिएका मोबाइललाई निस्त्रिmय गर्न सकिने गरी\xa0 डिभाइस म्यानजमेन्ट सिस्टम जडान गर्न खोजेको दुई वर्ष बढी भएको छ । तर, अझै पनि काम भएको छैन ।', 'यसले गर्दा मोबाइलको अवैध आयात बढेको दाबी ब्यापारीहरुको छ ।', 'सरकार भने पछिल्लो समयमा त्यस्तो अवैध आयात रोकिएर बजारमा वैध मोबाइल बिक्री बढेको दाबी गर्छ ।']"
दूरसञ्चार प्राधिरकणमा अध्यक्ष नियुक्तिका लागि खुल्यो दरखास्त,"['२७ जेठ, काठमाडौं । सरकारले दूरसञ्चार प्राधिरकणमा अध्यक्ष नियुक्तिका लागि सरकारले दरखास्त आह्वान गरेको छ । हाल सरकारले पुरुषोत्तम खनाललाई प्राधिरकणको कार्यवाहक अध्यक्ष बनाएको छ ।', 'सोमबार एक सूचना जारी गर्दै सञ्चार तथा सूचना प्रविधि मन्त्रालयले विभिन्न योग्यता तोकेर अध्यक्षका लागि दरखास्त आह्वान गरेको हो । यसअघि अध्यक्षमा नियुक्त भएका दिगम्बर झाले गत पुसमा राजीनामा दिएपछि अध्यक्ष पद रिक्त छ ।', 'यो पदमा योग्य उम्मेदवारले असार ९ गतेसम्म दरखास्त बुझाउनुपर्नेछ । ३० वर्षदेखि ६५ बर्ष ननाघेका व्यक्तिले आवेदन भर्न सक्नेछन् ।', 'दूरसञ्चार क्षेत्रसँग सम्बन्धित प्राविधिक, प्रशासनिक, बजार व्यवस्थापन, लेखा तथा लेखापरीक्षण वा कानुनी क्षेत्रमा मान्यता प्राप्त शैक्षिक संस्थाबाट कम्तिमा स्नातक उपाधि हासिल गरेको शैक्षिक योग्यता राखिएको छ ।', 'टेलिकम क्षेत्रमा कम्तिमा १० बर्षको अनुभव पनि अनिवार्य गरिएको छ । सरकारी सेवा वा सार्वजनिक संस्थान, प्राधिकरण, बोर्ड, समिति, आयोग, प्रतिष्ठान वा सार्वजनिक कम्पनीको कर्मचारीको हकमा राजपत्राकिंत प्रथम श्रेणी, दशौं तह वा सोभन्दा माथिल्लो पदमा काम गरेको अनुभव हुनुपर्ने छ ।', 'उम्मेदवारले पेश गरेको व्यावसायीक कार्ययोजना, त्यसको प्रस्तुतिकरण र अन्तरवार्ता, शैक्षिक योग्यता र अनुभवको मुल्यांकन गरि नियुक्तिका लागि सिफारिस गरिने सूचनामा उल्लेख छ ।']"
यी हुन् आर्टिफिसियल इन्टेलिजेन्स प्रविधिको सबैभन्दा धेरै पेटेन्ट लिने कम्पनीहरु,"['काठमाडौं । कृत्रिम विवेक अर्थात् आर्टिफिसियल इन्टेलिजेन्स प्रविधिको बौद्धिक सम्पत्ति अधिकार सुरक्षित गर्ने मामिलामा दक्षिण कोरियाली कम्पनी सामसुंग तेश्रो स्थानमा देखिएको छ ।', 'दुई अमेरिकी दिग्गज कम्पनी आर्टिफिसियल इन्टेलिजेन्सको पेटेन्ट दर्तामा शिर्ष दुई स्थानमा रहेका छन् ।', '१८ हजार ३६३ वटा आर्टिफिसियल इन्टेलिजेन्स -एआई)सँग सम्बन्धित पेटेन्ट सहित माइक्रोसफ्ट कम्पनी पहिलो स्थानमा रहेको छ ।', 'त्यस्तै अर्को अमेरिकी कम्पनी आइबिएम दोश्रो स्थानमा छ । आइबिएम सँग एआईसँग सम्बन्धित १५ हजार ४६ वटा पेटेन्ट सुरक्षित रहेका छन् । तेश्रो स्थानमा रहेको सामसुंगले चाहीँ अहिलेसम्म ११ हजार २४३ वटा आर्टिफिसियल इन्टेलिजेन्स सँग सम्बन्धित पेटेन्ट आफ्नो नाउँमा सुरक्षित गरिसकेको छ ।', 'जर्मनीमा रहेको अनुसन्धान कम्पनी आइ प्लेटिक्सको रिपोर्ट अनुसार सबैभन्दा धेरै पेटेन्ट हात पारेका शीर्ष १० कम्पनी मध्ये ५ वटा अमेरिकी कम्पनी रहेका छन् ।', 'त्यस्तै जापानका दुईवटा तथा दक्षिण कोरिया, नेदरल्याण्ड र जर्मनीको एक एक वटा कम्पनी शीर्ष १० मा रहेका छन् ।', 'सन् २०१८ को अन्त्यसम्ममा आर्टिफिसियल इन्टेलिजेन्स सँग सम्बन्धित पेटेन्ट दर्ताको संख्या बढेर ७८ हजार ०८५ पुगेको रिपोर्टमा उल्लेख छ ।', '-एजेन्सीको सहयोगमा']"
"हुवावेले भन्यो-ग्राहकको अनुभवप्रति सचेत छौं, समस्या आउँदैन ","['काठमाडौं । हुवावेले आफ्ना प्रयोगकर्तालाई कुनै अफवाहमा विश्वास नगर्न आग्रह गरेको छ । उसले आफूमाथि ल्याउन खोजिएको संकट पार लगाउन कम्पनी सक्षम रहेको भन्दै ग्राहकलाई धैर्य र विश्वास कायम गर्न अपील गरेको छ ।', 'अहिलेसम्म कम्पनीका प्रयोगकर्तालाई वर्तमानमा विकसित घटनाक्रमले कुनै कसर नपारेको दावी पनि कम्पनीको छ ।', 'गुगलको प्रतिबन्धले हुवावे फोन प्रयोगकर्तामा कुनै असर नपरेको र भविष्यमा पनि नपर्ने हुवावे टेक्नोलोजी नेपालले दावी गरेको छ । उसले अहिले पनि प्रयोगकर्ताको अनुभवमा कुनै असर नपरेको कम्पनी बताउँछ ।', 'कम्पनीले गुगलको प्रतिबन्धले हुवावे फोन प्रयोगकर्ताको अनुभवमा कुनै असर नपर्ने बताएको हो ।', 'हुवावेले आफ्ना ग्राहकलाई नयाँ अनुभव थप गर्न सक्षम रहेको उनले उल्लेख गरेको छ । अहिले देखा परेको समस्याले कम्पनीको आपूर्ति र एजेन्सीमा समस्या आए पनि ग्राहकको मोबाइल प्रयोगको अनुभवमा कुनै असर नपर्ने कम्पनीको दावी छ ।', 'हाल सञ्चालन र स्टोरमा रहेको फोन यसअघि नै गुगलद्वारा सर्टिफाई भइसकेकाले त्यस्ता फोनमा कुनै असर नपर्ने कम्पनीको भनाइ छ ।', '‘अबका दिनमा बन्ने नयाँ मोडलका फोनको विषयमा के हुन्छ ठ्याक्कै भन्न सकिँदैन, तर हाल सञ्चालनमा रहेका फोनमा कुनै असर पर्ने छैन,’ कम्पनीले भनेको छ ।', 'ग्राहक अनुभवलाई अझ प्रभावकारी बनाउन हुवावेले नयाँ-नयाँ सिस्टम उपलब्ध गराइरहने बताएको छ ।', '‘यो प्रतिबन्धले कम्पनीको व्यापारमा केही समयका लागि असर गर्नेछ, कम्पनीका एक प्रतिनिधिले भने, ‘दीर्घकालसम्म यसले कुनै असर गर्ने छैन ।’', 'यो समस्यासँग जुध्दै गर्दा कम्पनीको ब्रान्डिङ पनि भएको छ । यसले गर्दा हुवावेप्रति धेरैको साहानुभुति पनि प्राप्त भएको कम्पनीको दावी छ ।', 'नेपालमा पनि प्रमियिम रेन्जको स्मार्टफोनको विक्रीमा केही असर परेको छ । तर,\xa0 इन्ट्री र मिड रेन्जका स्मार्टफोनमा कुनै असर नपरेको बम्पनी बताउँछ ।', 'गुगलले एक्कासी प्रतिबन्ध लगाउँदा ग्राहकमा विभिन्न प्रश्न खडा भएपनि विस्तारै धेरैले यसबारे बुझ्दै गएको कम्पनी बताउँछ ।', 'हुवावेले आफ्नै अपरेटिङ सिस्टमका लागि ८ वर्षदेखि काम गरिरहेको बताएको छ, अप्ठेरो अवस्था आए आफ्नै ओएसमार्फत सेवा दिन हुवावे सक्षम हो दावी गरिएको छ ।', 'यस्तो अपरेटिङ सिस्टम कहिलेबाट प्रचलनमा आउँछ भन्ने अहिलेसम्म तय भएको छैन । यो सिस्टमका लागि कम्पनीले आफ्नो मिहिनेत लगाइरहेको छ ।', 'हुवावेले अप्ठोरो अवस्था समाना गर्न आफू सक्षम रहेको बताएको छ । तर, सकेसम्म वार्तामार्फत नै यस्तो समस्या सुल्झाउन सकिने कम्पनीको विश्वास\xa0 छ । हुवावे सम्बन्ध तोड्दा आफूलाई भन्दा बढी गुगललाई घाटा हुने दावी गर्छ ।', 'उसले अहिले बजारमा हुवावेलाई कमजोर बनाउन विभिन्न गलत प्रचारबाजी भइरहेको भन्दै त्यसमा विश्वास नगर्न आग्रह गरेको छ ।']"
फेसबुकले हटायो ३ अर्ब फेक अकाउन्ट,"['सोसल मिडिया प्लाटफर्म फेसबुकले ६ महिनाको अवधिमा ३ अर्ब भन्दा धेरै फेसबुक अकाउन्ट बन्द गरिदिएको छ ।', 'सन् २०१८ को अक्टोबर महिनादेखि सन् २०१९ को मार्च महिनासम्मको अवधिमा फेसबुकले यतिधेरै संख्याका अकाउन्ट हटाएको हो । त्यसमध्ये १ अर्ब २० करोड अकाउन्ट सन् २०१८ को चौथो त्रैमासिकमा र २ अर्ब १९ करोड अकाउन्ट सन् २०१९ को प्रथम त्रैमासिकमा बन्द गरिएको हो ।', 'फेसबुकका अनुसार फेसबुकका मासिक सक्रिय प्रयोगकर्तामध्ये ५ प्रतिशत फेक अकाउन्ट रहेको पनि खुलासा भएको छ ।', 'फेसबुकका एकजना उपाध्यक्ष गाई रोसेनका अनुसार अटोमेटेड पद्धतिबाट एकै पटकमा ठूलो संख्यामा सिर्जना गरिएका फेक अकाउन्टहरुमाथि धावा बोलिएको छ ।', 'उनका अनुसार फेसबुक प्रयोगकर्ताले हेर्ने हरेक १० हजार सामाग्रीमध्ये ११ देखि १४ वटा सामाग्रीहरुले अश्लीलता तथा यौनिकता सम्बन्धि फेसबुकको नियम उल्लंघन गर्ने गरेका छन् ।', 'सन् २०१८ को पछिल्लो ६ महिनामा फेसबुकले विश्वका ९ देशमा गरी ५३ वटा मुख्य अवरोधको सामना गर्नुपरेको थियो । सोही वर्षको पहिलो ६ महिनामा चाहीँ ८ देशमा गरी ४८ वटा मुख्य अवरोधको सामना गरेको थियो । फेसबुकले सामाना गरेका अवरोधमध्ये ८५ प्रतिशत भारतबाट व्यहोर्नुपरेको छ ।एजेन्सी']"
"हुवावेलाई प्रयोगकर्ताको साथ, कम्पनीद्वारा ग्राहकलाई कुनै फरक नपर्ने ‘ग्यारेन्टी’","['२४ जेठ, काठमाडौं । अमेरिकी सरकारले प्रतिबन्धहरू लगाएपछि गुगलले एन्ड्रोइड लाइसेन्स रद्द गरिदिँदा हुवावेले अप्ठेरो र जटिलाहरूको सामना गर्नुपर्यो । हुवावेका लागि पछिल्ला केही महिना महत्तवपूर्ण र उत्साहजनक थियो । मोबाइलफोनको बिक्रीमा उल्लेख्य वृद्धि भयो र सोही कारण हृवावे विश्वकै दोस्रो ठूलो स्मार्टफोन उत्पादक कम्पनी बन्यो साथै यसको अग्रणी र नवीन फाइभजी प्रविधि अन्तर्राष्ट्रिय समाचारमा छाएको थियो ।', 'तर, अमेरिकी कदमपछि ग्राहक र प्रयोगकर्ताहरूको चिन्ता बढेपछि हृवावेले भने प्रतिरक्षात्मक देखिरह्यो र शर्तरहित साथ र भावी दिनमा पनि सेवा दिनेको प्रत्याभूति दिइरह्यो अनि हालैको घटनाक्रमबाट विचलित नभइकन दुई वटा नयाँ उत्पादनहरू- वाई फाइभ २०१९ र वाई सेभेन प्रो २०१९ फिंगरपि्रन्ट भर्जन सार्वजनिक गर्यो ।', 'अर्को प्रत्याभूति भनेको हालै ईएमयूआई नाइनको निरन्तर स्तोरन्नतिले गर्दा विश्वभर रहेका ८ करोड प्रयोगकर्ताहरु बढेर जून महिनाको अन्त्यसम्ममा १० करोड पुग्न्ने अनुमान गरिएको छ ।', 'त्यस्तै मेट ट्वान्टी प्रो एन्ड्रोइड क्यू बेटा अपग्रेडको सूचीमा सूचीकृत छ । त्यसैले हृवावेका ग्राहकहरुका लागि महत्तवपूर्ण कुरा के छ भने उनीहरुले प्रयोग गरिरहेका फोनको पूर्ण ख्याल गरिएको छ र खरिदकर्ताहरुले पनि चिन्ता गर्नुपर्दैन ।', 'अमेरिकी सरकारसँग हुवावेको सम्बन्धको इतिहासलाई केलाउँदा पहिलेदेखि नै असहज सम्बन्ध थियो र अमेरिकी सरकारले हुवावेलाई देशको राष्ट्रिय सुरक्षामा जोखिम बोकेको भन्दै इन्टटी लिस्टमा सूचीकृत गरेपछि सबैभन्दा खराब विन्दूमा पुग्यो ।', 'त्यसपछि गुगलले मे २० तारिखमा हुवावेको एन्ड्रोइड लाइसेन्स रद्द गरिदियो र भावी दिनमा सार्वजनिक हुने सबै उत्पादनहरूप्रतिको साथ पनि तोडिदियो ।', 'यद्यपि एन्ड्रोइडले एक विज्ञप्ति जारी गर्दै ‘गुगल प्ले र गुगल प्ले प्रोटेक्टको सेक्युरिटी भने विद्यमान हृवावे उत्पादनहरूमा काम गर्ने’ उल्लेख गरेको छ ।', 'हुवावेले तत्कालै उसको फेसबुक पेजमा प्रतिक्रिया दिँदै लेख्यो- हृवावेले संसारभर एन्ड्रोइडको विकास र पहुँचमा महत्तवपूर्ण योगदान पुर्याएको छ । एन्ड्रोइडको एउटा प्रमुख विश्वव्यापी साझेदारका रूपमा हामीले प्रयोगकर्ताहरू र मोबाइलफोन उद्योग दुवैलाई फाइदा पुर्याउने अवस्था निमार्ण गर्न ओपन-सोर्स प्लेटर्फमसँग निकट भएर काम गरेका छौँ । हृवावेले बिक्री भइसकेका तथा विश्व बजारमा अझै पनि बिक्रीका लागि स्टकमा रहेका स्मार्टफोन र ट्याब्लेट उत्पादनहरूमा सेक्युरिटी अपडेटहरू र आफ्टरसेल्स सर्भिस अर्थात् बिक्रीपछिको सेवा निरन्तर उपलब्ध गराउनेछ । विश्वभर रहेका प्रयोगकर्ताहरूलाई उत्कृष्ट अनुभव प्रदान गर्न हामी निरन्तर सुरक्षित तथा दिगो सफ्टवेयर प्रणालीलाई निर्माण गर्ने कार्यमा जुटिरहनेछौं ।’', 'हुवावेले अमेरिकी कदमको निन्दा पनि गरेको छ र उसका उत्पादनहरूमाथि लगाइएको सरकारी प्रतिबन्धलाई गैरकानुनी भन्दै त्यसविरुद्ध कानुनी मुद्दा दायर गर्यो । हुवावेका प्रमुख कार्यकारी अधिकृत रेन जाङभेइले २१ मे तारिखमा एउटा पत्रकार सम्मेलनका क्रममा हुवावेमाथि लगाइएको ९० दिने अस्थाथी लाइसेन्स प्रतिबन्धको ‘खासै औचित्य नभएको’ र हुवावे पूर्ण तयारी अवस्थामा भएको बताए ।', 'यसका साथै उनले हुवावे कम्पनीसँग काम गरेको र पछिल्लो ३० वर्षमा कम्पनीको विकासमा सहयोग पुर्याएका अमेरिकी कम्पनीहरूप्रति कृतज्ञता प्रकट गरे ।', 'संयुक्त राज्य अमेरिका कानुनबाट शासित भएको देश भएकोमा पनि उनले जोड दिए। अमेरिकी कम्पनीहरूले नियमकानुन मान्नै पर्ने र त्यसैगरी वास्तविक अर्थतन्त्रले पनि कानुनको पालना गर्नुपर्ने\xa0 उनको भनाइ थियो ।', 'उनले भने,’अमेरिकी कम्पनीहरू र हुवावेले एउटै नियतिको सामना गर्नुपरेको विषय पनि संचारमाध्यमले बुझ्नुपर्छ । हामी दुवै बजार अर्थतन्त्रका खेलाडी हौँ । अमेरिकी कम्पनीहरूको हाम्रो निकट सम्बन्ध दुवै पक्षको कैयौँ दशकदेखिको प्रयासको प्रतिफल हो ।’', 'हुवावेका मोबाइलफोन प्रयोगकर्ताहरू र सम्भावित खरिदकर्ताहरूले उठाएका चिन्ताहरूका सम्बन्धमा कम्पनीले बजारमा हाल भएका हृवावेका सबै मोबाइल फोनहरूले केही समस्याको सामना गर्नुनपर्ने भनेर बारम्बार विश्वस्त तुल्याउँदै गुगल एपहरूमा अपग्रेडहरू उपलब्ध हुने र सामान्य अवस्थामै झै चल्ने बताएको छ ।', 'यसबीच प्रमुख कार्यकारी अधिकृत रेन जाङभेइले अमेरिकी टेलिभिजन सिएनबीसीसँगको अन्तर्वार्ताका क्रममा हृवावे कम्पनीले स्मार्टफोनहरू तथा कम्युटरहरूका लागि हङमेङ्ग नामक आˆनै अपरेटिङ सिस्टम विकास गरेको र आगामी जाडोयामसम्म संचालनमा आउनसक्ने बताए ।', 'नेपालको सन्दर्भमा हुवावे सन् २०१४ मा यहाँको बजारमा प्रवेश गरेको थियो र सामाजिक संजालहरूमा मानिसहरूले समर्थन र साथ व्यक्त गरेका छन् र अझैपनि नेपाली बजारमा दोस्रो ठूलो स्मार्टफोन ब्रान्डको स्थानमा रहेको छ ।', 'हुवावेका मोबाइलफोनबाट लिएका तस्वीरहरू सेयर गर्नमा प्रयोगकर्ताहरूले जोड दिने छन् र विभिन्न सामाजिक संजालहरूमा विशेषगरी फेसबुकमा रहेको हृवावे फ्यान क्लबमा निरन्तर र घण्टैपिच्छे पोस्टहरू राख्ने गरेका छन् ।', '‘मानिसहरूबाट प्राप्त प्रतिक्रिया आश्चर्यजनक छैन किनकि कम्पनीले आफैँलाई विश्वव्यापी रूपमा एउटा अग्रणी सूचना प्रविधि प्रदायक कम्पनी आईसीटी सलुसन प्रोभाइडरका रूपमा स्थापित गर्दै विश्वका १ सय ७० देशमा र तीन अर्ब भन्दा बढी मानिसलाई सेवा पुर्याएको छ,’\xa0 कम्पनी भन्छ, ‘सबैभन्दा खराब अवस्था आएमा र अमेरिकी सरकारले हुवावेलाई इन्टटी लिस्टमा स्थायी रूपमा सूचीकृत गरेमा आत्तिनुपर्ने कुनै कारण छैन र भावी योजना दायर गरिएको कानुनी मुद्दामाथि निर्भर रहनेछ ।’', 'हालका लागि भने प्रयोगकर्ताहरूको मोबाइलफोनको निर्बाध संचालनका लागि कुनै खतरा नभएको विषय नयाँ फोनहरू वाई फाइभ २०१९ तथा वाई सेभेन प्रो २०१९ फिंगरपि्रन्ट भर्जन बजारमा सार्वजनिक हुनु र इएमयूआई स्तोरन्नतिले प्रमाणित गरिसकेको छ ।']"
"फेसबुक संस्थापक जुकरबर्गलाई विश्वासको मत, अध्यक्षबाट हट्नु परेन","['फेसबुकका संस्थापक तथा प्रमुख कार्यकारी अधिकृत मार्क जुकरबर्गले फेसबुक कम्पनीको अध्यक्ष तथा सीईओको आफ्नो पद जोगाउन सफल भएका छन् ।', 'फेसबुकको वार्षिक बैठकका क्रममा भएको नयाँ नेतृत्वसम्बन्धी चुनावका क्रममा जुकरबर्गले आफ्नै नेतृत्वलाई निरन्तरता दिने पक्षमा विश्वासको मत आर्जन गर्न सफल भएका हुन् ।', 'जुकरबर्गले कम्पनीको अध्यक्षको पद छाड्नुपर्ने भनी आवाज उठिरहेको समयमा जुकरबर्गका लागि यो सफलताले राहत मिलेको छ ।', 'एउटै व्यक्तिमा अत्यधिक धेरै शक्ति केन्द्रित गर्दा जोखिम बढेको भन्दै फेसबुक कम्पनीका कतिपय ठूला शेयरहोल्डरहरुले जुकरबर्गलाई अध्यक्ष पदबाट हटाउनुपर्ने आवाज उठाएका थिए । फेसबुकको एउटा मुख्य लगानीकर्ता ट्रिलियम एसेट म्यानेजमेन्ट नामक कम्पनीका अधिकारीले पनि कुनै एक व्यक्तिमा कम्पनीको अत्यधिक शक्ति केन्द्रित हुन नहुने सबै शेयरहोल्डरहरुको चासाको विषय रहेको बताएका छन् ।', 'जुकरबर्गले विश्वासको मत प्राप्त गर्न सफल भएको उक्त बैठकमा सहभागी एक अर्का लगानीकर्ताका अनुसार कम्पनी बोर्डको अध्यक्ष र सीईओ फरक–फरक व्यक्ति हुनु सामान्य नीति नै रहेको बताए । उनका अनुसार, फेसबुकको व्यवस्थापनमा रहेको गम्भीर अव्यवस्था तथा काण्डहरुको गलत व्यवस्थापनका कारण फेसबुकको प्रतिष्ठा, शेयरहोल्डरको मूल्य तथा लगानीकर्ताको आत्मविश्वास नै उच्च जोखिममा परेको छ ।', 'जुकरबर्गलाई अध्यक्ष पदबाट हटाउने बिहीबारको बैठकमा भएको प्रयास सफल नहुनुलाई असामान्य रुपमा हेरिएको छैन । किनकि फेसबुक कम्पनीमा रहेको शेयर हिस्साको हिसाबले जुकरबर्गसँग ५८ प्रतिशत भोटिङ अधिकार रहेको छ ।', 'क्यालिफोर्नियाको मेन्लो पार्कस्थित एक होटलमा भएको उक्त बैठक सुरु हुनुअघि विभिन्न अधिकारवादी समूहहरुले प्रयोगकर्ताका गोपनियता तथा डाटाहरुमाथि खेलवाड गरिएको भन्दै जुकरबर्गलाई फेसबुकको नेतृत्वबाट हटाउन माग गरी प्रदर्शन गरेका थिए ।एजेन्सी']"
बजेट दियो टुटल र पठाओलाई राहत,"['१८ जेठ, काठमाडौं । कर विवादमा मुछिएका ‘राइड सेयरिङ’ कम्पनी टुटल र पठाओले कर, जरिवाना, थप दस्तुर, शुल्क तथा ब्याज मिनाहा पाउने भएका छन् । यी कम्पनीहरुले तिर्नै नसक्ने गरी कर निर्धारण भएपछि अर्थमन्त्री डा. युवराज खतिवडाले बजेटमार्फत नै उनीहरुलाई आर्थिक वर्ष २०७५/७६ अघिको करसहित सबै खाले जरिवाना र शूल्क मिनाहा दिने गरी घोषणा गरेका छन् ।', 'टुटल र पठाओले तिर्नुपर्ने कर छलेको पुष्टि भइसकेपनि बजेटमार्फत नै नविनतम् सोचू सीपू उद्यमशीलता र प्रविधिको उपयोग गरी स्टार्ट अप व्यवसाय गरेका तर करको दायरामा नआएका व्यक्तिहरुले मूल्य अभिबृद्धि कर र आयकरको दायरामा आएमा यस्ता सबै कर तथा जरिवनना मिनाह पाउने घोषणा भएको छ ।', 'अब यी कम्पनीहरुले आर्थिक वर्ष २०७५/७६ भन्दा अघिका करमा छुट सुविधा पाउन आगामी पुस मसान्तभित्र मूल्य अभिबृद्धि कर र आयकरमा अनिवार्य दर्ता हुनुपर्ने आन्तरिक राजश्व विभागका एक अधिकारीले बताए ।', 'टुटललाई आन्तरिक राजश्व कार्यालय ललितपुरले कर छली गरेको ठहर गर्दै कम्पनीलाई दाखिलाका लागि लेखेको\xa0 थियो ।', '३ करोड ३९ लाख बराबरको कर छलिएको भेटिएको कार्यालयले जनाएको छ । यसमा ३ वर्षको अवधिको मूल्य अभिवृद्धि कर (भ्याट), आयकर, जरिवाना र ब्याज समेत जोडिएको छ ।', 'आन्तरिक राजश्व कार्यालय ललितपुरले लामो समय लगाएर टुटलको कारोबारको अनुसन्धान गरेको थियो । टुटलले सुरुमा जानकारी नभएर भ्याट उठाएको र कर कसरी कहाँ बुझाउने भन्ने जानकारी नहुँदा यस्तो अवस्था आएको जवाफ कार्यालयलाई दिएको थियो ।', 'कम्पनीले सेवा सुरुआतको वर्षमा ग्राहकसँग भ्याटसहितको रकम जोडेर शुल्क उठाएको थियो । तर, उठाएको करबापतको रकम सरकारलाई बुझाएन । पछिल्लो वर्ष भने उसले भ्याट शीर्षकमा कर उठाउन छाड्यो ।', 'टुटलले आफ्नो आय कर पनि नतिरेको भेटिएको थियो । आय कर पनि नतिरी व्यवसाय चलाएकाले त्यसअनुसार कर निर्धारण गरेर त्यसमा ब्याज र हर्जना पनि लगाइएको छ ।', 'अब टुटलले आफूलाई लगाइएको कर चित्त नबुझे आन्तरिक राजश्व विभागमा पुनरावलोकनका लागि निवेदन दिन सक्थ्यो । यदि पुनरावलोकन नजाने भए निर्धारित कर टुटलले तिर्नैपर्ने हुन्थ्यो ।', 'पठाओमाथि पनि यस्तै मुद्दामा अनुसन्धान भइरहेको छ ।', 'टुटल र पठाओ पछिल्लो सयममा काठमाडौंमा निकै प्रचलित मोबाइल एप हुन् । जसमा जोकोही मोटरसाइकलवाला आवद्ध भएर यात्रुलाई ट्याक्सीकै जसरी सेवा दिन सक्छन् ।', 'केही समयअघि सरकारले निजी सवारीले शुल्क लिएर यात्रु बोक्न नपाउने भन्दै यो सेवा बन्द गर्न लागेको थियो । तर सामाजिक सञ्जालमा तीव्र आलोचना भएपछि प्रधानमन्त्री केपी शर्मा ओलीकै निर्देशनमा महानगरीय ट्राफिक प्रहरी माहाशाखा पछि हट्यो ।', 'हालका यातायात विभागका महानिर्देशक कुमार दाहाल टुटल, पठाओ जस्ता कम्पनीको सेवा अवैधानिक भएकाले यसलाई बन्द गर्नुपर्ने पक्षमा छन् । नेपालको कानूनमा भाडाका सवारीले मात्रै शुल्क लिएर यात्रु बोक्न पाउँछन् ।']"
एनसेल फोरजीमा अब डबल डेटा,"['एनसेल प्राईभेट लिमिटेडले आफ्ना ग्राहकका लागि डेटामा आकर्षक योजना ल्याएको छ जसअन्तर्गत ग्राहकले डबल फोरजी डेटाको मजा लिन सक्नेछन् ।', 'यो योजना अन्तर्गत एनसेलका ग्राहकले सात दिन र तीस दिन समयसिमा भएको गज्जबको डेटा प्याकको खरिदमा बोनस स्वरुप फोरजी डेटा भोलुम प्राप्त गर्न सक्ने एनसेलले जनाएको छ ।', 'यो अफर यहि जेठ ३० गते (बिहिबार) देखि लागु भएको बताइएको छ । देशको १,००० भन्दा बढि स्थानमा फोरजी सेवा विस्तार गरिएको घोषणा गरेको दुई साता भित्रै एनसेलले अझ सुलभ दरमा आधुनिक मोबाइल कनेक्टिभिटि सुनिश्चित गर्दै फारेजी डेटा बोनसको योजना ल्याएको हो ।', 'यो योजना अन्तर्गत सात दिन समयसिमा भएको ५०० एमबी डेटा र तीस दिन समयसिमा भएको ३ जिबी डेटाको खरिदमा ग्राहकले त्यत्तिनै भोलुम बराबरको फोरजी डेटा बोनस स्वरुप पाउनेछन् ।', 'जस्तै यदि ग्राहकले तीस दिन समयसिमा भएको ३ जिबी डेटा कर सहित रु ४५३.३० मा खरिद गरेमा बोनस स्वरुप थप ३ जिबी फोरजी डेटा पाउनेछन् । यो अफरमा ग्राहकले ३ जिबी डेटाकै शुल्कमा ६ जिबी डेटाको मजा लिन सक्नेछन् ।', 'त्यसैगरी, एनसेलका ग्राहकले सात दिन समयसिमा भएको ५०० एमबी प्याकको खरिदमा ५०० एमबीनै फोरजी डेटा बोनस बापत प्राप्त गर्न सक्नेछन् । एनसेलका ग्राहकले ५०० एमबी प्याक कर सहित रु ९५ं.७७ मा सुचारु गर्न सक्छन् । यो अफरसँगै ग्राहकले ५०० एमबी डेटाको शुल्कमा १००० एमबी डेटाको फाइदा लिन सक्नेछन् ।', 'यस योजना अन्तर्गत बोनसको लाभ लिनका लागि ग्राहकसँग फोरजी सपोर्ट गर्ने ह्याण्डसेट, यु सिम र फोरजी नेटवर्कमा पहँुच हुनुपर्छ । सात दिन वा तीस दिन समयसिमा भएको डेटा भोलुम टुजी, थ्रिजी वा फोरजी कुनै पनि नेटवर्कमा चलाउन सकिनेछ भने बोनस डेटा फोरजी नेटवर्कमा मात्र चलाउन सकिनेछ । एनसेलले आफ्नो फोरजी सेवा देशका १,००० भन्दा बढि स्थानहरुमा विस्तार गरिसकेको छ ।', 'एनसेलका ग्राहकले एस्ट्रिक्स १७१२३ ह्यास डायल गरि आफ्नो आवश्यकता अनुसारको सात दिन वा तीस दिनको गज्जबको डेटा प्याक सुचारु गर्न सक्नेछन् । ग्राहकले एसएमएसबाट पनि यो प्याक सुचारु गर्न सक्नेछन् । सात दिनको प्याक सुचारु गर्न ७५ टाइप गरि १७१२३ मा एसएमएस पठाउन सक्नेछन् भने ३५५ टाइप गरि १७१२३ मा एसएमएस पठाइ तीस दिनको प्याक सुचारु गर्न सक्नेछन् ।', 'ग्राहकहरुलाई नेपालकै सबै भन्दा ठूलो फोरजी नेटवर्कको पहँुचबाट लाभ प्रदान गर्न यो बोनस योजना ल्याउन पाएकोमा कम्पनी हर्षित रहेको एनसेलले जनाएको छ । एनसेलको फोरजी नेटवर्कले सरकारको डिजिटल नेपाल फ्रेमवर्क र ब्रोडव्याण्ड पुर्वाधार तथा उच्चगतिको इन्टरनेट सेवामा पहुँच वृद्धि गर्न केन्द्रित राष्ट्रिय ब्रोडव्याण्ड नीतिको कार्यान्वयनमा योगदान गर्नेछ ।']"
एनसेलको फोरजी अब देशको एक हजार बढी स्थानमा,"['१९ जेठ, काठमाडौं । एनसेल प्राइभेट लिमिटेडले नविन प्रविधि भित्र्याई त्यसको लाभ ग्राहकहरुलाई प्रदान गर्ने आफ्नो प्रतिबद्धता बमोजिम देशकै बृहद् चौथो पुस्ताको मोबाइल सेवा फोरजी/लङ्ग टर्म इभोलुसन (एलटिई) नेटवर्क थप विस्तार गरी देशका १,००० भन्दा बढी स्थानहरुमा फोरजी सेवा पुर्याएको छ ।', 'एनसेलले आइतबार आफ्नो फोरजी सेवा देशका सातै प्रदेशका १,००० भन्दा बढी स्थानमा बसोबास गर्ने नेपालीहरुको पहुँचमा पुगेको घोषणा गरेको छ । अब प्राय सबै शहरहरु र शहरीक्षेत्र भन्दा बाहिर रहेका ग्राहकहरुले पनि द्रुतगतिको मोबाइल ब्रोडव्याण्ड सेवामा पहुँच र यसले दिने नयाँ अवसरहरुबाट फाईदा लिन सक्नेछन् ।', '“हाम्रा प्रिय ग्राहकहरुलाई दु्रतगतिको मोबाइल कनेक्टिभिटीमा पहुँच सुनिश्चित गर्न, शहरीक्षेत्र भन्दा बाहिरका स्थानहरु समेत समेट्दै सफलतापुर्वक फोरजी सेवा विस्तार गरिएको र यो सेवा अझै देशव्यापी रुपमा विस्तार गर्ने कार्य भईरहेको घोषणा गर्न पाउँदा हामी निकै हषिर्त छौं ,” एनसेलका कार्यवाहक प्रमुख कार्यकारी अधिकृत एण्डि चोङ्गले भने, “एनसेलको फोरजी नेटवर्कलेे सरकारद्वारा बजेटमा घोषणा गरिएको डिजिटल नेपाल प|mेमवर्कको कार्यान्वयनमा योगदान गर्ने कुरामा हामी विश्वस्त छौं र यो ब्रोडव्याण्ड पुर्वाधार तथा उच्चगतिको इन्टरनेट सेवामा पहुँच वृद्धि गर्न केन्दि्रत राष्ट्रिय ब्रोडव्याण्ड नीति अनुरुप छ ।”', 'सेवा विस्तारसँगै एनसेलको फोरजी सिम तथा फोरजी सेवा सपोर्ट गर्ने मोबाइल सेट प्रयोग गर्ने सबै प्रिपेड तथा पोस्टपेड ग्राहकले दु्रतगतिको मोबाइल ब्रोडव्याण्ड सेवाको मजाका साथै यसबाट लाभ लिन सक्नेछन् । फोरजी/एलटिई प्रविधि अन्र्तगत पि|mक्वेन्सीको प्रभावकारीतामा सुधार भई उच्च गतिको इन्टरनेट सेवा उपलब्ध हुने भएकाले ग्राहकले आफ्नो मोबाइल डिभाइसमा अझ धेरै र राम्रा एप्लिकेसनहरु प्रयोग गर्न, तत्काल महत्पपूर्ण ठूला फाइलहरु आदान-प्रदान गर्न, उच्च गुणस्तरका भिडियो सामाग्रीहरु सजिलै हेर्न लगायतका कामहरु गर्न सक्नेछन् ।', 'दुई वर्ष अगाडी जेष्ठ १८, २०७४ बाट एनसेलले आफ्नो फोरजी सेवा काठमाडौं उपत्यका लगायत नगरकोट, बनेपा तथा धुलिखेलमा सेवा शुरु गरेको थियो । यो सेवा मध्य पौष २०७५ सम्म देशका विभिन्न २१ शहरहरुमा सिमित थियो । अब यो सेवा बिराटनगर, इटहरी, जनकपुर, भरतपुर, भैरहवा, बुटवल, बागलुङ्ग, नेपालगञ्ज, तुल्सीपुर, तम्घास, पाल्पा, कृष्णनगर, बर्दिबास, राजविराज, मलङ्गवा र घनकुटा लगायत अन्य धेरै शहरहरु सहित १,००० भन्दा बढी स्थानहरुमा उपलब्ध छ ।', 'आफ्नो सिम कार्डलाई अझै फोरजीमा परिवर्तन नगरेका ग्राहकले नजिकैको एनसेल सेन्टरमा गई मात्र रु १ शुल्क तिरेर फोरजी चल्ने सिम -युसिम) लिन सक्छन् । सिम लिदा ग्राहकले आˆनो नागरिकता वा सवारी चालक अनुमति पत्र पेश गर्नु पर्दछ । यसरी सिम परिवर्तन गर्दा ग्राहकको मोबाइल नम्बरमा कुनै परिवर्तन हुने छैन ।', 'साथै ग्राहकले १ जिबी फोरजी डेटा पनि प्राप्त गर्नेछन् । प्राप्त डेटा ७ दिनको लागि मान्य हुनेछ र यो दिनको समय अर्थात बिहान ५ बजेबाट साँझ ५ बजेको समयमा प्रयोग गर्न सकिनेछ एनसेलले फोरजी/एलटिई देशको विभिन्न भागमा विस्तार गर्ने आफ्नो प्रतिबद्धता अनुरुप सेवा संचालनमा ल्याएको दुई वर्षभित्रमा ४४ जिल्लामा यो सेवा विस्तार गरेको छ ।', 'फोरजी सेवामा पहुँच थप बढाउनुका साथै ग्राहकका लागि विभिन्न आकर्षक अफर ल्याउन कम्पनी प्रतिवद्ध रहेको एनसेलले जनाएको छ ।']"
विश्वकप क्रिकेटको अपडेट हाम्रो पात्रोमा,"['१७ जेठ, काठमाडौं । विश्वकप क्रिकेटको अपडेट नेपाली एप हाम्रो पात्रोमा पनि उपलब्ध हुने भएको छ । हाम्रो पात्रोले विश्वकप क्रिकेट २०१९ को हरेक बलको अपडेट तथा प्रेडिक्ट एण्ड विन सहितको नयाँ अपडेट सार्वजनिक गरेको छ ।', 'यो अपडेट गुगल प्लेस्टोरबाट लिन सकिनेछ । ‘विश्वकप फुटबल सन् २०१४ तथा २०१८ पछि क्रिकेटको कुनै पनि संस्करणमा यो हाम्रो पहिलो प्रयास हो, यसअघिको विश्वकप फुटबलमा हामीले दिएको तिब्र अपडेटलाई यहाँहरुले निक्कै रुचाए पछि ‘हाम्रो पात्रो’को टिम विश्वकप क्रिकेटको लागि हौसिएको होु प्रबन्ध निर्देशश सन्तोषकुमार देवकोटाले भने ।', 'हाम्रो पात्रोमा ‘आईएमई पे हाम्रो क्रिकेट’ खोल्नासाथ क्रिकेट सबस्क्राइब तथा लग इन गरेर हरेक बलको अपडेट लिन सकिनेछ । त्यस्तै दैनिक हुने हरेक खेलको जानकारी लिन सकिने हाम्रो पात्रोले जनाएको छ ।', 'खेल शुरु हुनु अघिसम्म प्रेडिक्ट एण्ड विन प्रतियोगितामा सहभागी भएर खेल जित्ने टोलीको सही अनुमान गरी पुरस्कार पनि पाउन सकिने हाम्रो पात्रोले जनाएको छ । हरेक खेलमा विजेता सही अनुमान गरेमा दैनिक ३५ जनाले पुरस्कार पाउनेछन् ।']"
नासाले खोल्दैछ पर्यटकका लागि अन्तरीक्ष स्टेशन,"['अमेरिकी अन्तरीक्ष एजेन्सी नासाको अन्तराष्ट्रिय अन्तरीक्ष स्टेसनमा आगामी वर्षबाट पर्यटकहरु समेत जान पाउने भएका छन् । त्यसका लागि अन्तरीक्ष पर्यटकहरुले एक रातको ३५ हजार डलर शुल्क तिर्नुपर्नेछ ।', 'नासका अनुसार स्पेस स्टेसनलाई पर्यटन तथा अन्य व्यापारिक प्रयोजनका लागि प्रयोग गरिँदैछ ।', 'अन्तराष्ट्रिय स्पेस स्टेसनका उप–निर्देशक रोविन ग्याटेन्सका अनुसार हरेक वर्ष कम अवधिका दुईवटा निजी अन्तरीक्ष मिसन पठाइनेछ । उक्त मिसनको खर्च निजी कम्पनीहरुले उठाउनेछन् ।', 'नासाका अनुसार प्राइभेट अन्तरीक्षयात्रीहरुलाई अन्तराष्ट्रिय स्पेस स्टेसनसम्म जानका लागि ३० दिनसम्मको समय लाग्नेछ । अमेरिकाको अन्तरीक्षयानबाट उनीहरुले यात्रा गर्नेछन् ।', 'अन्तराष्ट्रिय स्पेस स्टेशन बाहिरी अन्तरीक्षमा रहेको छ । अन्तरीक्षसँग सम्बन्धित अनुसन्धानका लागि यो स्टेसन स्थापना गरिएको हो । पृथ्वीको निकटवर्ती कक्षमा यो स्थापित रहेको छ ।', 'यो स्पेस स्टेसन एकखालको कृत्रिम उपग्रह हो, जहाँ मानिसहरु बस्दछन्, काम गर्दछन् र अनेक खालका परीक्षण गर्दछन् ।', 'नासाका मुख्य वित्तीय अधिकारी जेफ डेभिटका अनुसार नासाले व्यावसायिक अवसरका लागि स्पेस स्टेसनलाई खुल्ला गर्दैछ । र, पहिलोपटक यस्तो गर्न थालिएको हो ।', 'नासाका अनुसार अन्तरीक्षयानका चालकहरु को–को रहने तथा प्राइभेट अन्तरीक्षयात्रीहरुका लागि अन्तरीक्ष उडानका तालीम र स्वास्थ्य सेवा उपलब्ध गराउने विषयमा प्राइभेट कम्पनीहरुले नै निर्णय गर्नेछ ।', 'हरेक वर्ष १२ जना निजी अन्तरीक्षयात्रीहरु अन्तराष्ट्रिय स्पेस स्टेशनमा जान पाउनेछन् ।', 'नासाले दुई कम्पनीलाई यस कामका लागि नियुक्त गरेको छ । इलोन मस्कको स्पेस एक्स र बोइंग कम्पनी यसमा छनोट भएका छन् ।', 'स्पेस एक्सले आफ्नो ड्रागन क्याप्सुलको प्रयोग गर्नेछन् भने बोइंगले स्टारलाइनर नामको अन्तरीक्षयानको प्रयोग गर्नेछ । बोइंगले यो यान बनाउँदैछ ।', 'स्मरण रहोस् यसअघि नासाले स्पेस स्टेसनलाई कुनै पनि व्यावसायिक प्रयोगमा रोक लगाएको थियो । उसका अन्तरीक्षयात्रीहरुले कुनै पनि कम्पनीको अनुसन्धानमा भाग लिन सक्दैनथे ।', 'यद्यपि नासा स्पेस स्टेसनको एक्लो मालिक भने होइन । सन् १९९८ मा यो स्टेसन बनाउन सुरु भएको थियो । अमेरिका र रुस मिलेर यो स्टेसनको निर्माण गरेका थिए ।', 'सन् २००१ म अमेरिकी व्यवसायी डेनिस टिटो स्पेस स्टेसनमा पुग्ने पहिलो पर्यटक बनेका थिए । उनले अन्तरीक्षको दुइतर्फी यात्राका लागि रुसलाई दुई करोड डलर भुक्तान गरेका थिए ।', 'एजेन्सीको सहयोगमा']"
"टेलिकमलाई २० अर्ब तिर्न पत्र आएपछि कर्मचारी विरोधमा, व्यवस्थापन दबाबमा","['२२ जेठ, काठमाडौं । सबैभन्दा बढी आम्दानी गर्ने सरकारी संस्थान नेपाल टेलिकमका कर्मचारीहरु केही दिनदेखि सरकारको विरोधमा उत्रेका छन् । विरोधको कारण हो, मोबाइल सेवाको लाइसेन्सबापत तिनुपर्ने २० अर्ब रुपैयाँ दस्तुर ।', 'केही महिनादेखि यो रकम तिर्नुपर्ने/नपर्ने अन्योल थियो । नेपाल दूसञ्चार प्राधिकरणले सञ्चालक समितिबाट निर्णय गरेर २० अर्ब रुपैयाँ नवीकरण शुल्क तिर्न लेखेरै पठाएपछि कर्मचारीहरुले विरोध गरेका थिए ।', 'तर, पछिल्लो मन्त्रिपरिषद बैठकले टेकिलमले सो रकम तिर्नैपर्ने र त्यसको भुक्तानी ५ किस्तामा गर्न सक्ने निर्णय लियो । त्यसपछि टेलिकम यो रकम तिर्नबाट पन्छिन सक्ने ठाउँ बाँकी रहेन ।', 'अहिले टेलिकमका कर्मचारीहरु सरकार नै सरकारी कम्पनीलाई धरासायी बनाउन लागेको भन्दै विरोधमा छन् । ५/५ वर्षमा नवीकरण भन्दै २० अर्ब असुल्दा त्यसले कम्पनीलाई ठूलो नोक्सानी हुने तर्क गर्दै उनीहरुले पत्रकार सम्मेलन पनि गरे । टेलिकमको आधिकारिक ट्रेड युनियनसहित अन्य दुई कर्मचारी संगठनले सरकारी निर्णयविरुद्ध बोले ।', 'नेपालको संविधानको धारा ११५ को प्रतिकुल हुने गरी हचुवाको भरमा २० अर्ब रुपैयाँको भार थोपरिएको आरोप उनीहरुले लगाएका छन् । अझै मन्त्रिपरिषदबाटै यसको निर्णय गराइनु उचित नभएको उनीहरुको तर्क छ ।', 'यसरी तिराइँदै शुल्क', 'मोबाइल सेवाको लाइसेन्स लिएपछि पहिलोपटक १० वर्षमा र त्यसपछि हरेक ५/५ वर्षमा लाइसेन्स नवीकरण गर्नुपर्ने कानूनी व्यवस्था छ । तर नवीकरणका लागि कति शुल्क लाग्छ भन्ने तोकिएको छैन ।', 'प्राधिकरणले शुल्क निर्धारण गर्दा टेलिकमले रकम धेरै भएको र कानूनी अन्योल भएको भन्दै मानेको थिएन । यसलाई सल्टाउँदै मन्त्रिपरिषद् बैठकले ५ किस्तामा शुल्क तिर्न सुविधा दिने निर्णय गरेको हो । यसको अर्थ, नेपाल टेलिकमले प्रत्येक वर्ष आगामी ५ वर्षसम्म ४ अर्ब रुपैयाँका दरले यो शुल्क किस्तावन्दीमा तिर्नुपर्नेछ । टेलिकमले माघ २५ गते नै मोबाइल सेवा नवीकरणको लागि निवेदन दिएको थियो ।', 'अब पहिलो अनुमतिको १० वर्ष नाघेका अन्य दूरसञ्चार सेवा प्रदायक कम्पनीले पनि मोबाइल सेवा अनुमति नवीकरणका लागि २० अर्ब रकम तिनुपर्ने छ । २०६१ सालमा निजी सेवा प्रदायक एनसेल -तत्कालीन मेरो मोबाइल) ले २० अर्ब रुपैयाँ नवीकरण शुल्क तिर्ने शर्त स्वीकारेर लाइसेन्स लिएको थियो । उक्त रकम ८ वर्षमा चुक्ता गर्ने एनसेल तयार भएको थियो ।', 'टेलिकमले २०५६ मा पछि निर्धारण हुने नवीकरण शुल्क बुझाउने शर्तमा लाइसेन्स जारी गरेको थियो । टेलिकमले २०७१ मा १८ करोड ९० लाख रुपैयाँ मात्रै तिरेर नवीकरण गर्न पायो । तर, महालेखा परीक्षकले २० अर्ब रुपैयाँ नवीरकण शुल्क नउठाएको भन्दै प्राधिकरणका नाममा १९ अर्ब ८० करोडको बेरुजु कायम गर्\u200dयो ।', 'यसका कारण प्राधिकरणले यसपटक एनसेलले तिरेको शुल्कलाई आधार बनाएर टेलिकमलाई २० अर्ब शुल्क तिर्न भन्दै पत्राचार गरेको हो । तर, एकैपटक २० अर्ब तिर्नुपर्ने अवस्था आएपछि टेलिकमले सरकारलाई गुहारेको थियो ।', 'के भन्छन् कर्मचारी ?', 'नेपाल दूरसञ्चार राष्ट्रिय कर्मचारी संगठनका प्रथम संयोजक लोकबहादुर कटुवाल स्पष्ट कानुन नबनाई हचुवाका भरमा यस्तो निर्णय गर्नु न्यायसंगत नभएको बताउँछन् । ‘नवीकरण दस्तुरबारे स्पष्ट रुपमा कानुन बोलेको छैन,’ उनले भने, ‘कसरी यत्रो रकम संस्थामाथि हचुवाका भरमा तिर्नुपर्ने निर्णय गरिँदैछ भन्ने प्रश्न उठेको छ ।’', 'कर्मचारीहरुले आम्दानीका आधारमा मात्रै यस्तो शुल्क तोक्नुपर्ने माग गरेका छन् । नेपाल टेलिकम वर्कर्स युनियनका अध्यक्ष राजेन्द्रप्रसाद जोशी नेपाल टेलिकमलाई प्रतिस्पर्धामा जान रोक्ने गरी यस्तो व्यवस्था ल्याइएको आरोप लगाउँछन् । ‘टेलिकमको हातखुट्टा बाँधिएको छ, त्यसमाथि नवीकरण दस्तुरका नाममा\xa0अर्बौं तिर्न भनिएको छ,’ उनले भने ।', 'कर्मचारीले यस्तो नवीकरण दस्तुर थोपरिए कडा कदम चाल्ने बताएका छन् । कर्मचारीहरुले यसका कारण कम्पनीको पुँजी तरलतामा असर पर्ने दावी गर्दै आएका छन् । उनीहरुका अनुसार संस्था हाल ८० अर्ब बराबरको तरलता राखेर चलिरहेको छ । यसबाट २० अर्ब झिक्दा त्यसले कम्पनीलाई ठूलो प्रभाव पर्ने तर्क उनीहरुको छ ।', 'व्यवस्थापन भन्छ : विकल्प छैन, अब सच्चियोस्', 'नेपाल टेलिकमको व्यवस्थापन पनि सरकारको यो निर्णयसँग सन्तुष्ट छैन । तर, मन्त्रिपरिषदबाटै निर्णय भएर आएपछि कार्यान्वयनको बाध्यता आइलागेको छ । कम्पनीका एक उच्च अधिकारी एक वर्षजति यो दस्तुरका कारण कम्पनीलाई सामान्य समस्या पर्ने बताउँछन् । तर, रकम तिर्नुको कुनै विकल्प पनि नरहेको उनको भनाइ छ ।', 'कम्पनीको व्यवस्थापन स्रोत भने एकैपटक २० अर्ब तिर्दा तरलताको समस्या आउने देखेरै सरकारले किस्ताबन्दीमा तिर्ने व्यवस्था गरिदिएको बताउँछ ।', '‘हामी यो वर्ष नेटवर्क विस्तार तीव्र रुपमा गर्दैछौं, सँगै फोरजी सेवाको विस्तार पनि हुँदैछ,’ ती अधिकारीले भने, ‘भ्वाइस सेवाका ग्राहक घटिरहेका कारण विजनेसमा चुनौती थपिएका समयमा २० अर्ब रुपैयाँ तिर्न कठिन छ ।’', 'टेलिकम व्यवस्थापन पनि अब नवीकरण दस्तुरलाई न्यायसंगत र व्यवहारिक बनाउनुपर्ने बताउँछ । एउटा स्पष्ट नीति र नियम बनाएर यस्तो शुल्क नतोके बजारमा नयाँ सेवा प्रदायकलाई आउन समस्या पर्ने टेलिकमका अधिकारी बताउँछन् ।', '‘अहिले दुई वटा संस्था मात्रै बजारमा प्रतिस्पर्धामा छन्, नयाँ प्रतिस्पर्धी आउने वातावरणलाई यो २० अर्बको प्रावधानले रोकेको देखिन्छ,’ टेलिकमका एक अधिकारी भन्छन्, ‘वर्षमा नवीकरण बाहेक फि्रक्वेन्सी दस्तुर, ग्रामीण दूरसञ्चार कोषको शुल्क, रोयल्टी लगायत गरेर ४ अर्ब माथि तिनुपर्छ । यस्तो अवस्थामा नयाँले कसरी आँट गर्न सक्लान् ?’', 'ती अधिकारी यसबाट कम्पनीको नाफामा केही असर पर्ने स्वीकार्छन् । तर, नाफामा कम असर पर्ने गरी विजनेश विस्तार गर्न रणनीति बनाउने टेलिकम उच्च स्रोत बताउँछ ।', 'हालको टेलिकम कम्पनीको आम्दानी र खर्चको अवस्थालाई हेर्दा २० अर्ब रुपैयाँ नवीकरणमा खर्चिनुपर्ने अवस्था न्यायसंगत नहुने टेलिकमको पनि भनाइ छ ।', 'किन विरोधमा कर्मचारी ?', 'अहिले टेलिकमको व्यवस्थापनलाई भन्दा कर्मचारीलाई २० अर्बले टाउको दुखाएको छ । त्यसको खास कारण पनि छ । टेलिकममा ५ प्रतिशत सेयर स्वामित्व कर्मचारीहरुसँग छ ।', 'यो पटक फोर-जी सेवा विस्तारका लागि झण्डै १९ अर्ब रुपैयाँ खर्च हुँदैछ । गत वर्ष १७ अर्ब नाफा गरेको टेलिकमको यो वर्ष पनि आम्दानी र नाफा घट्दो छ । यसले गर्दा नाफा निकै घट्ने भएपछि बोनस र सेयरको लाभांस प्रभावित हुने चिन्ता कर्मचारीहरुलाई छ ।', 'यो सर्वाधिक बजार पुँजीकरण भएको कम्पनी हो । यसमा बहुसंख्यक सरकारी सेयर छ । चालु आर्थिक वर्षको वैशाखसम्म नेपाल टेलिकमको नाफा गत वर्षको तुलनामा करिब २ अर्बले कम छ ।', 'अघिल्लो वर्षको ९ महिनामा टेलिकमले ११ अर्ब ८५ करोड ६४ लाख रुपैयाँ कमाएको थियो । तर, यो वर्ष वैशाखसम्म ९ अर्ब ९८ करोड रुपैयाँमा झरेको छ । ९ महिनामा १ अर्ब ८७ करोड रुपैयाँ कम नाफा भएको देखिन्छ ।', 'समीक्षा अवधिमा अघिल्लो वर्ष २९ अर्ब ३९ करोड कमाएको टेलिकमले यो वर्ष २७ अर्ब ५० करोड मात्रै कमाएको देखिन्छ । अरु आय भने २३ करोडले बढेको छ र ४ अर्ब ६९ करोड पुगेको छ । कम्पनीले यो वर्ष कर्मचारी तथा अन्य प्रशासनिक खर्च कम गर्दै त्यस्तो खर्चको वृद्धिदर घटाएको छ ।']"
६ खर्बको बन्यो भारतीय सफ्टवेयर बजार,"['प्रविधि जगतमा विश्वकै उदीयमान बजारको रुपमा रहेको भारतमा सफ्टवेयरको बजार तिव्र दरमा वृद्धि भैरहेको छ ।', 'चालु वर्ष सन् २०१९ मा भारतीय सफ्टवेयर बजारमा १३.७ प्रतिशतको वृद्धि भई ६ अर्ब १० करोड अमेरिकी डलरको बन्ने एक रिपोर्टले देखाएको छ ।', 'इन्टरनेसनल डाटा कर्पोरेसनको रिपोर्ट अनुसार सन् २०१८ को पछिल्लो ६ महिनामा एसिया प्रशान्त क्षेत्रको सफ्टवेयर बजारमा भारतको हिस्सा १२ प्रतिशत पुगेको थियो ।', 'रिपोर्ट अनुसार भारतीय कम्पनीहरुले वृहत डाटा तथा बिजनेस एनालिटिक्सको उपयोगमा वृद्धि गरिरहेको र यसबाट प्रतिस्पर्धी लाभमा बढोत्तरी भैरहेको छ । यसले प्रविधिको व्यवसायिक उपयोगमा वृद्धि हुनुका साथै क्लाउड सँग सम्बन्धित क्रियाकलापमा वृद्धि भैरहेको छ ।', 'आगामी दिनमा भारतीय कम्पनीहरुले एनालिटिक्स, क्लाउड कम्प्युटिंग तथा आर्टिफिसियल इन्टेलिजेन्सको क्षेत्रमा लगानी वृद्धि गर्ने दाबी पनि रिपोर्टमा गरिएको छ ।', '-एजेन्सीको सहयोगमा']"
‘टाइम्स अफ नेपाल’ एप सार्वजनिक,"['‘टाइम्स अफ नेपाल’ भन्ने एप सार्वजनिक भएको छ । ये एपले देश-विदेशका समाचार बिभिन्न स्रोतबाट सङ्कलन गरी क्याटेगोराइज गरेर पाठकवर्गलाई पुर्याउनेछ । यसमा २० बढी समाचार पोर्टलका समाचारहरु इन्टिग्रेट गरिएका छन् ।', 'साथै एपमा ‘तपाईका लागि’ भन्ने पृष्ठ छ, जसमा पाठकले रुचाएका समाचार मात्र देखिन्छन् । एपमा समाचार सेभ गर्न मिल्ने विकल्प पनि \xa0छ ।', 'यो एप प्लेसटोर तथा एपस्टोरमा उपलब्ध छ ।']"
फेसबुक चलाउँदै हुनुहुन्छ ? बुँदा नं ९४ ख्याल गर्नोस् !,"['२७ बैशाख, काठमाडौं । सामाजिक सञ्जालमा केही विकृति र स्वच्छन्दता देखिए पनि अहिलेसम्म नेपाली नागरिकले खुल्ला अभिव्यक्ति दिादै आएका थिए । नेताहरुलाई खरो अलोचनासहितका कमेन्टहरु पनि गर्न पाइन्थ्यो । तर, अब सरकारले ल्याउन लागेको सूचना प्रविधि ऐन जस्ताको त्यस्तै पारित भयो भने फेसबुक चलाउनेहरुबाटै प्रहरी हिरासत र जेलहरु भरिने सम्भावना देखिन्छ ।', 'सरकारले संसदमा दर्ता गरेको सूचना प्रविधि ऐनमा सामाजिक सञ्जाल दर्ता नगरी चलाउन नपाइने व्यवस्था सागै कसैमाथि गाली बेइज्यती हुने गरी कमेन्ट गरेका कडा सजायाको प्रावधान राखिएको छ ।', 'प्रस्तावित ऐनको दफा ९४ मा फेसबुक लगायतका सामाजिक सञ्जालमा सम्प्रेषण गर्न नहुने कुराहरु उल्लेख गरिएका छन् ।', 'त्यसैगरी तपाईले कुनै युट्युव च्यानल वा बेवसाइट चलाइरहनुभएको छ र सरकारलाई चित्त बुझेन भने त्यसलाई कुनै पनि बेला बन्द गरिदिन सक्ने छ ।', 'विगतमा छापाखाना तथा प्रकाशन ऐनले समाचार लेखेकै भरमा कुनै पनि सञ्चारमाध्यमको दर्ता खारेज नगरिने अधिकार सुनिश्चित गरिएको थियो । तर, अहिलेको सरकारले आफूलाई मन लागेका बेवसाइटहरु बन्द गर्न इन्टरनेट सेवा प्रदायक कम्पनीलाई चिठी लेख्ने गरेको छ ।', 'सरकारले ल्याउन लागेकाे कानून संसदबाट पारित भएपछि\xa0\xa0फेसबुक, टि्वटर लगायत सामाजिक सञ्जालमा मनमाैजी पोस्ट गर्नेहरूलाई ५ वर्षसम्म कैदका साथै १५ लाख रूपैयाँ सम्मको जरिवाना हुने व्यवस्था सूचना प्रविधि सम्बन्धी विधेयकमा उल्लेख छ ।', 'फेसबुक, टि्वटर लगायतका सामाजिक सञ्जालको प्रयोग गर्नेहरुले के कस्तो सजगता अपनाउने पर्ने गरी कानून आउन लागेको छ भन्ने कुराको जानकारीका लागि तलको प्रावधान हेर्न सक्नुहुनेछ –', '']"
"भारतीय चुनावमा झण्डै ४० करोड ट्वीट, मतगणनामा ३२ लाख","['भारतमा सम्पन्न लोकसभा चुनावका क्रममा सोसल मिडिया प्लाटफर्म ट्वीटरमा झण्डै ४० करोड ट्वीट भएका छन् । जनवरी २०१९ देखि २३ मे २०१९ सम्मको अवधिमा लोकसभा चुनावका बारेमा ३९ करोड ६० लाख ट्वीट भएको तथ्यांक सार्वजनिक भएको छ। त्यसरी ट्वीट गर्नेमा उम्मेदवार, राजनीतिक दलका कार्यकर्ता, राजनीतिक दलको आधिकारिक ह्याण्डल, आम सर्वसाधारण तथा सञ्चार माध्यम रहेका छन् । ट्वीटको यो संख्या सन् २०१४ को लोकसभा चुनावको तुलनामा ६ सय प्रतिशतले बढि हो ।', 'मतदानको समयसम्म झण्डै ४० करोड ट्वीट भएकोमा मतगणनाका क्रममा भने ३२ लाख ट्वीट भएका छन् । त्यसमध्ये एक तिहाई ट्वीट दिउसो ३ देखि ४ बजेसम्मको समयमा गरिएका छन् ।', 'ट्वीटरका अनुसार २३ मे को लोकसभा चुनावको मतगणनाका क्रममा नरेन्द्र मोदीको जितवाला ट्वीटपछि सम्म ३२ लाख ट्वीट भएका छन् । ट्वीटरका अनुसार यद्यपि यो चुनाव भारतमा सांसद तथा प्रधानमन्त्री छनोट गर्नका लागि थियो । तर यसको प्रभाव विश्वभर महसुस गरियो । दुनियाभरका देशहरुमा यो चुनावमा चर्चा भएको छ ।', 'त्यसक्रममा ट्वीटरमा भारतीय प्रधानमन्त्री नरेन्द्र मोदीको नाम सबैभन्दा धेरै चर्चित बनेको छ । नरेन्द्र मोदी, बिजेपी तथा एनडिएको आधिकारिक ट्वीटर ह्याण्डलबाट गरिएका कूल ट्वीटरमध्ये मोदीको नाम उल्लेख भएका ट्वीटको संख्या ५३ प्रतिशत रहेको छ । जबकि कांग्रेस ता युपिएको अफिसियल ट्वीटर ह्याण्डिलबाट गरिएका ट्वीटमा केवल ३७ प्रतिशतमा मात्र मोदीको नाम प्रयोग गरिएको छ ।', 'ट्वीटरका अनुसार ११ देखि १९ अप्रिलसम्मको समयमा राष्ट्रिय सुरक्षाको मुद्दा ट्वीटरमा सबैभन्दा चर्चित रह्यो । त्यसपछि धर्म, रोजगार, कृषि तथा नोटबन्दी जस्ता मुद्दाहरु ट्वीटरमा ट्रेण्डिङ्ग बने ।', 'ट्वीटरमा यसपटक मानिसहरु हिन्दी तथा अंग्रेजीका अलावा क्षेत्रीय भाषाहरुमा पनि अत्यधिक ट्वीट गरेको ट्वीटरले जनाएको छ ।', 'एजेन्सीको सहयोगमा']"
‘भीभो एपेक्स’ नेपालमा सार्वजनिक,"['भीभो नेपालले आफ्नो दोस्रो कन्सेप्ट स्मार्टफोन ‘भीभो एपेक्स २०१९’ नेपालमा प्रदर्शन गरेको छ।', 'कम्पनीले पहिलो पटक नेपालमा सुपर युनिबडी डिजाइनमा रहेको एपेक्स २०१९ को मिडिया लन्च गरेको हो।', 'इन डिस्प्ले फिंगरप्रिन्ट स्क्यानिङ्ग टेक्नोलोजी', 'निरन्तर विभिन्न आविश्कारीक प्रविधिहरुको बिकास र बिस्तारमा लागिरहेको कम्पनीले मोबाइल उद्योगमा नै नेतृत्वदायीरुपमा पहिलो पटक इन डिस्प्ले फिंगरप्रिन्ट स्क्यानिङ्ग टेक्नोलोजी विकास गरेको हो।', 'कम्पनीले हालसम्म १ करोड बढी इन डिस्प्ले फिंगरप्रिन्ट स्क्यानिङ्ग स्मार्टफोनहरु बिक्री गरिसकेको छ।कम्पनीका अनुसार भीभो एपेक्समा भएको सुपर युनिबडी डिजाइनले कम्पनीले स्मार्टफोनको डिस्प्लेलाई थप महत्व प्रदान गरेको छ ।', 'यो फोनको डिजाइनले गर्दा स्मार्टफोन समात्न सजिलो हुन्छ भने फोनसँग अन्तरक्रिया सजिलोसँग गर्न सकिन्छ ।', 'कम्पनीले यही स्मार्टफोनको कन्सेप्टको आधारमा भीभो एक्स २० प्लस, भीभो एक्स२१, भीभो नेक्स, भीभो भी ११, नेक्स ड्यूल डिस्प्ले एडिसन र हालै नेपालमा सार्वजनिक गरिएको भी १५ सिरिजकास्मार्टफोनहरुमा इन डिस्प्ले फिंगरप्रिन्ट स्क्यानिङ्ग टेक्नोलोजी प्रयोग गरेको छ।', 'यसमा राखिएको इन डिस्प्ले फिंगरप्रिन्ट स्क्यानिङ्ग टेक्नोलोजीद्धारा एक टचमा नै प्रयोगकर्ताले आफ्नो स्मार्टफोन अनलक गर्न सकिने कम्पनीको भनाइ छ।', 'त्यसको लागि प्रयोगकर्ताले आफ्नो हातको औंलाको फिंगरप्रिन्ट स्क्यान गरेर प्रयोग गर्नुपर्दछ ।भीभो एपेक्समा फूलभ्यू डिस्प्लेको अनुभव प्रदान गर्नको लागि कम्पनीले बडी साउण्डकास्टिंग टेक्नोलोजीको प्रयोग गरेको छ।', 'यसले गर्दा डिस्प्लेको भित्रबाट नै साउण्ड आउँछ र प्रयोगकर्ताहरुलाई भिडियो वा अडियो हेर्दा र सुन्दा उत्कृष्ट अनुभव हुन्छ ।', 'भीभो एपेक्सले चार्जिंग र डाटा ट्रान्सफरको क्षेत्रमा पनि आश्चार्यजनक परिवर्तन ल्याएको छ । कम्पनीले यसमा म्यागपोर्ट प्रविधि राखेको छ जसले गर्दा कनेक्टरलाई पोर्टको नजिक लग्दा आफैं जोडिने फीचर रहेको छ ।डुप्लेक्स पिसीबी डिजाइनएपेक्स २०१९ मा सबै स्लटहरुलाई हटाउँदा यो ५जी प्रविधिको स्मार्टफोन बनेको छ । तर ५जी मोड्यूलको लागि निकै ठूलो स्पेस आवश्यकता पर्दछ । तर भीभो एपेक्स २०१९ ले यसलाई समाधान गरेर आन्तरिक स्पेसलाई खुला गर्दै यूनिबडी ५जी फोन बनेको छ ।', 'लिक्विड कुलिंग टेक्नोलोजीब्याट्री तात्ने समस्याका लागि फोनमा कम्पनीले लिक्विड कुलिंग टेक्नोलोजी ल्याएको छ।', 'सिएमएफभीभोले ‘लेस डिजाइन, मोर टेक्नोलोजी’को दर्शनलाई पछ्याउँदै आएको छ ।स्मार्टफोनको ग्लास ब्याक कभर कलरको लागि कम्पनीले निकै साधारण र प्राकृतिक कलरको छनौट गरेको छ।क्वर्ज ह्वाइट कलरले ग्लासको प्राकृतिक पारदर्शितालाई प्रदर्शन गर्दछ । टाइटन सिल्भर र मेटिओर ग्रे कलरले उच्चतहको प्रविधिको अनुभूत गराउँछ ।', 'समग्रमा यसको लूक शुद्धता, प्राकृतिक र सामान्य देखिन्छ ।त्यसैले भीभोले यो कम्प्लेक्स प्रविधिमा आफ्नो दक्षता देखाउँदै फूल सिएनसी इन्टिग्रेटेड ग्लास सेपिंग, इन्टिग्रेटेड ग्लास ग्राइण्डिंग, र इन्टिग्रेटेड पिगमेन्ट कोटिंगद्धारा एपेक्स २०१९ लाई बजारकै सबैभन्दा एडभान्स प्रडक्सन टेक्निंकका साथमा प्रदर्शन गरेको कम्पनीको दाबी छ।', 'पावरफुल परफरमेन्सएपेक्स २०१९ क्वालकम स्न्यापड्रागन ८५५ प्लेटफर्ममा आधारित रहेको छ । जसमा अहिलेसम्मकै उच्च स्तरको र्याम र स्टोरेज रहेको छ । फोनमा १२जीबी र्यामका साथमा २५६ जिबी स्टोरेज रहेको छ।']"
ट्वीटरले किन बन्द गर्‍यो डेढ लाख अकाउन्ट ?,"['माइक्रो ब्लगिङ साइट ट्वीटरले गत वर्षको जुलाईदेखि डिसेम्बर सम्ममा १ लाख ६० हजार भन्दा धेरै ट्वीटर अकाउन्ट बन्द गरिदिएको छ ।', 'शून्य सहनशीलता नीति लागू गरेसँगै ट्वीटरले उक्त अवधिमा १ लाख ६६ हजार ५१३ अकाउन्ट बन्द गरेको हो ।', 'ती ट्वीटर अकाउन्टहरुले आतंकवादलाई बढावा दिएको र आतंकवादी संगठनहरुद्वारा आफ्ना गतिविधिको प्रचारका लागि प्रयोग गरिएको पाइएपछि ट्वीटरले यस्तो कदम उठाएको हो ।', 'आतंकवादप्रति ट्वीटरको शून्य सहनशीला नीति लागू भएसँगै आतंकवादी संगठनहरुले यो प्लाटफर्मको प्रयोग गर्ने दरमा तिव्र गतिमा कमी आएको दाबी ट्वीटरको रहेको छ ।', 'ट्वीटरको कानूनी, नीतिगत तथा सुरक्षा विभागका अधिकारीका अनुसार यो वर्ष सन् २०१८ को पहिलो ६ महिनाको तुलनामा पछिल्लो ६ महिनामा आतंकवादसँग सम्बन्धित ट्वीटमा १९ प्रतिशतले कमी आएको छ ।', 'अधिकारीका अनुसार निलम्बन गरिएका अकाउन्ट मध्ये ९१ प्रतिशत अकाउन्टका सामाग्रीहरु आपत्तिजनक रहेको तथ्य ट्वीटरको आन्तरिक प्राविधिक टूल्सले पत्ता लगाएको थियो ।', 'त्यस्तै, उक्त अवधिमा विश्वका विभिन्न ८६ देशका सरकारहरुले ट्वीटर समक्ष आफ्नो देशका ट्वीटर प्रयोगकर्ता सम्बन्धी सूचना माग गरेका थिए । त्यसरी माग गरिएकामध्ये ३० प्रतिशत माग अमेरिकी सरकारबाट प्राप्त भएका थिए ।', 'त्यस्तै ट्वीटरमा जानकारी उपलब्ध गराइदिन माग गरिएका अनुरोध मध्ये जापानबाट २४ प्रतिशत, भारत तथा जर्मनीबाट ६–६ प्रतिशत तथा फ्रान्सबाट ५ प्रतिशत रहेको ट्वीटरले जनाएको छ । त्यस्तै ट्वीटरले पहिलोपटक बुल्गेरिया, मेसेडोनिया तथा स्लोभेनिया लगायतका देशका सरकारहरुबाट समेत ट्वीटर अकाउन्ट सम्बद्ध जानकारी उपलब्ध गराउने अनुरोध प्राप्त गरेको छ ।', 'तर पछिल्लो समयमा विश्वका सरकारहरुद्वारा निश्चित ट्वीटर अकाउन्टहरुबाट सामाग्रीहरु हटाइदिनका लागि गरिने अनुरोधमा ८ प्रतिशतले कमी आएको ट्वीटरको भनाइ छ ।', 'एजेन्सीको सहयोगमा']"
अब यी फोनमा चल्नेछैन ह्वाट्सएप,"['ह्वाट्सएपले हालै आफ्नो सपोर्ट सिस्टम पेज अपडेट गरेको छ । उक्त अपडेटेड पेजमा ह्वाट्सएपले थप एउटा अपरेटिंग सिस्टमको नाम जोडेको छ, जसका लागि आगामी दिनमा ह्वाट्सएपको सपोर्ट मिल्ने छैन ।', 'ह्वाट्सएप सपोर्ट बन्द भएसँगै कम्पनीले त्यस्ता डिभाइसमा कुनै अपडेट वा बग फिक्स उपलब्ध गराउने छैन । हालै ह्वाट्सएपले केही अपरेटिंग सिस्टमका लागि सपोर्ट बन्द गर्ने घोषणा गरेको छ । अब ह्वाट्सएप नचल्ने अपरेटिंग सिस्टम यी हुन्ः', '· विन्डोज स्मार्टफोन: आगामी डिसेम्बर ३१, २०१९ देखि विन्डोज अपरेटिंग सिस्टम भएका स्मार्टफोनमा ह्वाट्सएपको सपोर्ट मिल्ने छैन ।', '· एन्ड्रोइड २.३.७: सन् २०२० को फेब्रुअरी १ देखि एन्ड्रोइडको २.३.७ संस्करणको अपरेटिंग सिस्टम भएका स्मार्टफोनमा पनि ह्वाट्सएप चल्ने छैन ।', '· आइओएस सेभेन: एप्पलको आइओएस सेभेनमा चल्ने आइफोनहरुमा पनि सन् २०२० को फेब्रुअरी देखि ह्वाट्सएप सपोर्ट प्राप्त हुनेछैन ।', '· एन्ड्रोइड २.३.३ : एन्ड्रोइडको २.३.३ मा चल्ने स्मार्टफोनमा पनि २०२० देखि ह्वाट्सएपको सपोर्ट बन्द हुनेछ ।एजेन्सीको सहयोगमा']"
अब फेसबुकमा सबैभन्दा माथि ‘बेस्ट फ्रेण्ड’ देखिने,"['काठमाडौं । आफ्ना २ अर्ब ३० करोड प्रयोगकर्ताका लागि सोसल मिडिया प्लाटफर्म फेसबुकले आफ्नो न्यूज फिडमा परिवर्तन गर्दैछ ।', 'उक्त परिवर्तनपछि प्रयोगकर्ताले आफ्ना सबैभन्दा निकट अर्थात् ‘बेस्ट फ्रेण्ड’हरु तथा प्रयोगकर्ताका सबैभन्दा उपयोगी लिंकहरुलाई न्यूजफिडमा सबैभन्दा माथि हेर्न पाउनेछन् ।', 'फेसबुकले यस बारेमा धेरै जानकारी प्रदान गर्नका लागि हालै एउटा सर्भेक्षण गरेको छ । जसको उद्देश्य फेसबुक प्रयोगकर्ताले के हेर्न चाहन्छन् ? र कसको माध्यमबाट हेर्न चाहन्छन् ? भन्ने कुरा थाहा पाउनु थियो ।', 'फेसबुकले एक ब्लग पोष्टमा भनेको छ, ‘हामीले गरेको सर्भेको आधारमा दुईवटा अपडेटको घोषणा गरिरहेका छौँ । त्यसमध्ये एउटा चाहिँ फेसबुक प्रयोगकर्ताले आफूले धेरै हेर्न/सुन्न चाहने कुनैपनि साथीलाई प्राथमिकता दिनेछ । दोश्रो चाहिँ यस्ता लिंकहरुलाई प्राथमिकता दिइनेछ जसलाई कुनै व्यक्तिले सबैभन्दा धेरै सार्थक ठान्दछ ।’', 'उदाहरणका लागि यदि कुनैलाई एउटै फोटोमा बारम्बार ट्याग गरिन्छ वा फेरि प्रयोगकर्ताको एउटै पोष्टमा लगातार लाइक तथा कमेन्ट आउँछन् तथा कुनै व्यक्ति एकै ठाउँमा बारम्बार चेकइन गर्दछ भने फेसबुकले त्यो प्रवृत्तिलाई ख्याल गर्दछ ।', 'यी सबै तथ्यलाई आफ्नो एल्गोरिदममा प्रयोग गरी फेसबुकले कुनै पनि प्रयोगकर्ताको न्यूजफिडमा प्राथमिकीकरण गर्दछ ।', 'फेसबुकका प्रडक्ट म्यानेजर रम्य सेथुरमनका अनुसार ती प्रत्यक्ष पृष्ठपोषणहरुले प्रयोगकर्ताले आफ्ना कुन साथीहरुबाट धेरै सम्पर्कमा रहन चाहन्छ भन्ने कुराको अनुमान गर्न सहयोग गर्दछ ।', 'तर यसो भन्नुको मतलब न्यूजफिडमा केवल आफ्ना पि्रय मान्छेका पोष्टहरु मात्र देख्ने भन्ने होइन । प्रयोगकर्ताले सामान्य रुपमै न्यूजफिडमा अन्य सामाग्रीहरु पनि देख्नेछ ।', '-एजेन्सीको सहयोगमा']"
स्मार्टफोनमा अब ६४ मेगापिक्सेलको क्यामरा,"['स्मार्टफोन फोटोग्राफीका सन्दर्भमा एप्पल आइफोन तथा गुगल पिक्सेल स्मार्टफोनलाई अग्रणी मानिन्छ । तर यो मामिलामा सामसुङ पनि कमजोर खेलाडी होइन ।', 'गत वर्ष सामसुङले ४८ मेगापिक्सेल आइसोसेल क्यामराका साथ स्मार्टफोन क्यामराको बजारमा तहल्का मच्चाएको थियो । यसपटक चाहिँ एक कदम अघि बढ्दै सामसुङले ६४ मेगापिक्सेल स्मार्टफोन क्यामरा तयार गर्दैछ ।', 'यो ६४ मेगापिक्सेल आइसोसेल ब्राइट जी डब्लु वान क्यामरा सेन्सरले सामसुङको टेट्रासेल प्रविधि प्रयोग गर्नेछ । साथै यो सेन्सरले १ सय डेसिबल सम्मको रियल टाइम हाइ डाइनामिक रेन्ज (एचडीआर) सपोर्ट गर्नेछ ।', 'यो क्यामरामा सुपर फेस डिटेक्सन अटो फोकस टेक्नोलोजी पनि हुनेछ, जसले प्रष्ट तस्वीर खिच्न सघाउनेछ । यसले स्लो मोसन भिडियो समेत खिच्न सकिनेछ ।', 'सामसुङको यो स्मार्टफोन क्यामरा सेन्सर अहिले नमूना परीक्षण उत्पादनको चरणमा रहेको र यो वर्षको उत्तरार्धतिर व्यवसायिक उत्पादन थालिनेछ । सासमुङका यी स्मार्टफोन क्यामरा उत्पादन भएसँगै बजारमा ६४ मेगापिक्सेल क्यामरा भएका स्मार्टफोन पनि आउने छन् ।एजेन्सी']"
सौराहामा नेपाल टेलिकमको एफटीटीएच सेवा,"['१ जेठ, काठमाडौं । सञ्चार तथा सूचना प्रविधि मन्त्री गोकुल प्रसाद बाँस्कोटाले चितवनको सौराहामा नेपाल टेलिकमको एफटीटीएच सेवाको औपचारिक शुभारम्भ गरे । दूरसञ्चार कार्यालय सौराहामा आयोजित सो कार्यक्रममा माननीय मन्त्रीले एफटीटीएच सेवामार्फत उपलब्ध भ्वाइस सुविधा प्रयोग गरी रत्ननगर नगरपालिकाका मेयर नारायण बनलाई टेलिफोन कल गरी सेवाको औपचारिक शुभारम्भ गरेका हुन् ।', 'उक्त कार्यक्रममा बोल्दै मन्त्री बाँस्कोटाले यो वर्ष धेरै आयोजनाहरु कार्यान्वयनको क्रममा रहेकाले नेपाल टेलिकमका लागि समृद्धिको वर्ष हुने बताए ।उनले सरकारको डिजिटल नेपालको लक्ष्यलाई साकार बनाउनका लागि कम्पनीले महत्वपूर्ण भूमिका निर्वाह गर्नुपर्ने र कम नाफा हुने स्थानमा समेत कम्पनीका सेवा सुविधा उपलब्ध गराउनु पर्ने बताए ।', 'कार्यक्रमका अवसरमा नेपाल टेलिकमका प्रबन्ध निर्देशक डिल्लीराम अधिकारीले सरकारको सामाजिक, आर्थिक, शैक्षिक, प्राविधिक आदि क्षेत्रका नीतिलाई साकार बनाउन कम्पनीले पहल गरिरहेको र आगामी दिनमा समेत यो क्षेत्रमा नेतृत्वदायी भूमिका खेल्दै ग्रामीण क्षेत्रमा समेत सूचना प्रविधिको पहुँच पुर्\u200dयाउनका लागि सदैव अग्रणी भूमिका निर्वाह गर्ने प्रतिबद्धता व्यक्त गरे ।', 'प्रदेश सभा सदस्य कृष्ण खनालले प्रविधिलाई जनतासँग जोड्न टेलिकमले खेलेको भूमिकाको सराहना गरे । रत्ननगर नगरपालिकाका प्रमुख नारायण बनले सेवा सुविधा चुस्त दुरुस्त रुपमा प्रदान गर्न अनुरोध गरे ।नेपाल टेलिकम, वीरगन्ज क्षेत्रीय निर्देशनालयका निर्देशक अमलेन्दु नारायण सिंहले सेवालाई चुस्त दुरुस्त रुपमा वितरण गर्ने प्रतिबद्धता व्यक्त गरे ।', 'सौराहामा हाल जडित एफटीटीएचको क्षमता १ हजार २४ लाइनको रहेको छ र निकट भविष्यमा आवश्यकता बमोजिम क्षमता अभिवृद्धि गरी वितरण गर्ने कार्यक्रम रहेको छ । हाललाई यो सुविधा सौराहाको हात्तिचोकदेखि ठमेल बजार क्षेत्रसम्म, भरतपुर महानगरपालिका अन्तर्गत वडा नम्बर २ र ३ को नारायणगढ बजार क्षेत्र तथा वडा नम्बर १० का क्षेत्रहरुमा उपलब्ध गराइने छ ।', 'यस्तै बछ्यौली र बि्रडिङ सेन्टरमा एक महिनाभित्र उपलब्ध गराइने छ । निकट भविष्यमा भरतपुर महानगरपालिका वडा नम्बर ११ र १२, गैडाकोट नगरपालिका र टाँडी बजार क्षेत्रमा समेत एफटीटीएच सेवा उपलब्ध गराउने योजना रहेको दूरसञ्चार कार्यालय भरतपुरका प्रमुख दीपक कुमारले जानकारी दिए ।', 'नेपाल टेलिकमले एफटीटीएच अन्तर्गत ब्यक्तिगत र कर्पोरेट युजर प्याकेज उपलब्ध गराइरहेको छ । ब्यक्तिगत तर्फ ८ एमबीपीएस, १८ एमबीपीएस, ३५ एमबीपीएस र ५५ एमबीपीएसका प्याकेज उपलब्ध छन् । त्यसैगरी कर्पोरेटतर्फ १० एमबीपीएस र २० एमबीपीएसको प्याकेज उपलब्ध छन्', 'एफटीटीएच सेवा लिने ग्राहकहरुलाई एक सय मिटरसम्म फाइबर र ३ महिनाको लागि भ्वाइस सेवा समेत निःशुल्क उपलब्ध हुनेछ । त्यसैगरी ३ महिना वा सो भन्दा बढी अवधिको लागि एकमुष्ट एफटीटीएच सेवा लिने सेवाग्राहीलाई सीपीई निःशुल्क उपलब्ध हुनेछ ।', 'नेपाल टेलिकमले मुलुकका विभिन्न शहरी क्षेत्रमा एफटीटीएच सेवाको वृहत विस्तारका लागि आवश्यक पूर्वाधार निर्माणका साथै सेवा वितरण गरिरहेको छ ।']"
इन्स्टाग्राममा मत सर्वेक्षण गरेर किशोरीले गरिन् आत्महत्या,"['फोटो शेयरिङ एप इन्स्टाग्राममा मत सर्वेक्षण गरेर एकजना किशोरीले आत्महत्या गरेकी छन् । मलेसियाकी एक १६ वर्षीया किशोरीले आफ्नो इन्स्टाग्राममा आफ्ना फलोअर्ससँग मत सर्वेक्षण गरेकी थिइन् ।', 'मत सर्भेक्षणमा उनले आफु मर्दा ठीक हुन्छ कि बाँच्दा ठीक हुन्छ भनेर सोधेकी थिइन् । त्यसक्रममा उनका ६९ प्रतिशत फलोअर्सले मर्दा ठीक हुन्छ भन्ने मत प्रकट गरे ।', 'बहुमत फलोअर्सले ‘मरे हुन्छ’ भनेपछि ती किशोरीले आत्महत्या गरिन् । मलेसियाको सारावाक राज्य पुलिसका अनुसार ती किशोरीले आफ्नो इन्स्टाग्राममा राखेको पोलमा लेखेकी थिइन्‘निकै महत्वपूर्ण, छनोटमा सहयोग गर्नुहोस्, मरण÷जीवन ।’', 'उनको त्यो पोलमा भोट गर्नेमध्ये ६९ प्रतिशतले मरण अर्थात् डेथ अप्सनमा भोट गरेका थिए । त्यो उनलाई सह्य भएन र आत्महत्याको बाटो रोजिन् ।', 'मृतक पक्षका वकिलका अनुसार ती किशोरीको इन्स्टाग्राम पोष्टमा मर्दा हुन्छ भन्ने विकल्पमा मत जाहेर गर्ने इन्स्टाग्राम प्रयोगकर्तामाथि आत्महत्या गर्न बाध्य पारेको अभियोगमा कारवाही हुनसक्ने सम्भावना छ ।', 'एजेन्सीको सहयोगमा']"
आइसिटी अवार्ड २०१९ को नोमिनेसन खुला,"['१ जेठ, काठमाडौं । सूचना प्रविधि क्षेत्रको प्रतिष्ठित र ठूलो अवार्डका रुपमा चिनिएको ‘आइसिटी अवार्ड २०१९’ को अनलाइन नोमिनेसन जेठ १ गतेदेखि खुला गरिएको छ । चौथो संस्करणका रुपमा आयोजना हुन लागिरहेको नोमिनेसन जेठ २५ गतेसम्म दर्ता गर्न सकिनेछ ।', 'लिभिङ विथ आइसिटीले हरेक वर्ष आयोजना गर्दै आएको आइसिटी अवार्डको ग्रान्ड फिनाले २०७६ साल साउन ३२ गते काठमाडौंमा आयोजना हुनेछ ।', 'आइसिटी अवार्ड २०१९ मा यस वर्ष विभिन्न ९ विधामा अवार्ड सञ्चालन हुनेछ । स्टार्टअप आइसिटी अवार्ड, प्रडक्ट आइसिटी अवार्ड, पायोनियर आइसिटी अवार्ड, डिजिटल गभर्नेन्स आइसिटी अवार्ड, आन्टरप्रेनर्स आइसिटी अवार्ड र डायस्पोरा आइसिटी अवार्ड छन् । यसैगरी यस वर्ष डिजिटल एजुकेसन आइसिटी अवार्ड र राइजिङ स्टुडेन्ट आइसिटी अवार्ड गरी दुई विधा थप गरिएको छ ।', 'जेठ १ देखि २५ गतेसम्म अनलाइन नोमिनेसन दर्ता गर्न सकिने आयोजक समितिले जानकारी दिएको छ । यसैगरी असारको पहिलो हप्तादेखि सर्टलिस्ट प्रकाशन गरी छनोटका अन्य अभ्यास सुरु हुने जुरी समूहमा रहेका हेमपाल श्रेष्ठले जानकारी दिए । यस वर्ष पनि १० जनाको जुरी समूह रहनेछ भने ७ जना जुरी सल्लाहकारका रुपमा छन् । अवार्ड कार्यक्रम पारदर्शी र निष्पक्ष हुने आयोजक समितिका संयोजक राजन लम्सालले जानकारी दिए ।', 'यस वर्षको आइसिटी अवार्डका लागि ४ महिना अघिदेखि नै तयारी सुरु गरिएको आयोजकले जनाएको छ । अवार्डको पि्र इभेन्ट क्याम्पियनका रुपमा विराटनगर, बुटवल र नारायणगढमा ‘स्टार्टअप एन्ड इनोभेसन मेला’ आयोजना गरिएको छ । स्थानीय स्तरहरुमा विद्यार्थीका प्रोजेक्ट र स्टार्टअप्सका प्रडक्टहरुलाई प्रवर्द्धन गर्दै राष्ट्रिय प्लाटर्फम दिने उद्देश्यले स्टार्टअप मेला आयोजना गरिएको बताइएको छ । अवार्डमा नोमिनेसन दर्ता गर्नआइसिटी अवार्ड डट ओआरजीलगइन गर्नुपर्नेछ ।', 'अवार्डको कुन विधामा कसले नोमिनेसन दिने ?', 'चौथो संस्करणका रुपमा आयोजना हुन लागेको आइसिटी अवार्ड २०१९ मा ९ विधा समावेश गरिएको छ । यी विधामा अनलाइन आवेदनका लागि केही नियम पूरा गर्नुपर्नेछ ।', 'स्टार्टअप आइसिटी अवार्ड २०१९', 'स्टार्टअप आइसिटी अवार्डमा प्रविधि क्षेत्रका स्टार्टअप कम्पनीहरुले सहभागिता जनाउन सक्नेछन् । प्रविधिको प्रयोग गरेर व्यापार व्यवसाय गरिरहेका र कम्तीमा एउटा आफ्नै प्रडक्ट बजारमा ल्याएका कम्पनीहरुले यसमा सहभागिता जनाउनेछन् । यसका लागि कम्पनी दर्ताको मितिले ३ वर्ष ननाघेको हुनुपर्नेछ । गतवर्षको स्टार्टअप आइसिटी अवार्डमा पिपुल्स डेभलपमेन्ट ल्याबले २५ भन्दा बढी प्रतिस्पर्धीलाई उछिन्दै अवार्ड जितेको थियो ।', 'प्रडक्ट आइसिटी अवार्ड २०१९', 'प्रडक्ट आइसिटी अवार्डमा एक वर्षभित्र सार्वजनिक भएका प्रडक्टहरुलाई सहभागिता जनाउन सकिन्छ । प्रविधि क्षेत्रका प्रडक्टहरु यसमा सहभागी हुन पाउनेछन् । गतवर्ष जेठ १५ गतेदेखि यस वर्ष जेठ १४ सम्म सार्वजनिक हुने प्रडक्टहरुले नोमिनेसन दर्ता गराउन सक्नेछन् । गतवर्ष ३० बढी प्रडक्टलाई पछि पार्दै आइ सोलुसन लाइफले सर्वोत्कृष्टको अवार्ड जितेको थियो ।', 'पायोनियर आइसिटी अवार्ड २०१९', 'यस अवार्ड आइसिटी क्षेत्रका प्रबुद्ध र अग्रजहरुका लागि गरिने सम्मान हो । अग्रजलाई सम्मान र नयाँलाई प्रोत्साहनको अवसरका रुपमा मनाइने आइसिटी अवार्डमा पायोनियर अवार्ड सबैभन्दा सम्मानित अवार्ड हो । कम्तीमा १५ वर्षभन्दा बढी आइसिटी क्षेत्रमा योगदान दिएका व्यक्तिले यस अवार्डमा नोमिनेसन दर्ता गर्न सक्नेछन् । अवार्डमा अरु जोकोहीले पनि कसैको नाममा सम्पूर्ण विवरण उल्लेख गरी नोमिनेसन दर्ता गर्न सकिनेछ । गतवर्ष १५ जनाभन्दा बढीको नोमिनेसनबाट सञ्जीवराज भण्डारीले पायोनियर अवार्ड प्राप्त गर्नुभएको थियो ।', 'आन्टरप्रेनर्स आइसिटी अवार्ड २०१९', 'उद्यमशीलतालाई प्रवर्द्धन गर्ने प्रयासस्वरुप यो विधाको अवार्ड समावेश गरिएको हो । आइटी क्षेत्रमा योगदान दिइरहेका र सफलता हासिल गरिरहेका व्यक्तिहरुका लागि यो अवार्ड आयोजना गरिन्छ । कम्तीमा पाँचभन्दा बढी वा त्योभन्दा बढी समय यस क्षेत्रमा योगदान दिएका व्यक्तिहरुले यस अवार्डमा नोमिनेसन दर्ता गर्न सक्नेछन् । यसका लागि अन्य जोकोहीले पनि कसैको नाममा सम्पूर्ण विवरण उल्लेख गरी नोमिनेसन दर्ता गर्न सक्नेछन् । गतवर्ष एफ वान सफ्टका विश्वास ढकालले २० जनाभन्दा धेरैको नोमिनेसनबाट उत्कृष्ट हुँदै आन्टरप्रेनर्स अवार्ड प्राप्त गरेका थिए ।', 'डिजिटल गभर्नेन्स आइसिटी अवार्ड २०१९', 'डिजिटल गभर्नेन्स आइसिटी अवार्ड सरकारी संस्था, विभाग वा कार्यालयहरुले प्राप्त गर्ने अवार्ड हो । सबैभन्दा राम्रोसँग प्रविधिको प्रयोग गरी जनतालाई सजिलो, छिटो र भरपर्दो सेवा प्रदान गर्ने सरकारी संस्थालाई यस अवार्डबाट सम्मानित गरिएको थियो । गतवर्ष १० भन्दा बढी प्रतिस्पर्धीहरुलाई पछि पार्दै नेपाल प्रहरीले यो अवार्ड प्राप्त गरेको थियो ।', 'नेपाली डायस्पोरा आइसिटी अवार्ड २०१९', 'विदेशमा रहेर पनि नेपालको आइटी क्षेत्रमा विशेष योगदान दिइरहेका व्यक्तिहरुका लागि समर्पित यो अवार्डको लोकपि्रयता विदेशमा पनि बढ्दै गएको छ । धेरैले चासो नराखेको तर महत्वपूर्ण यस विधाको अवार्डमा गतवर्ष १२ भन्दा बढी देशबाट नोमिनेसन दर्ता भएको थियो । गतवर्ष लिपफङ कम्पनीका हिमाल कर्माचार्यले यो अवार्ड प्राप्त गरेका थिए ।', 'राइजिङ स्टुडेन्ट आइसिटी अवार्ड २०१९', 'आइटी तथा इन्जिनियरिङ अध्ययन गरिरहेका विद्यार्थीहरुले बनाएको प्रडक्टका आधारमा यो अवार्ड प्रदान गरिनेछ । यस वर्ष डिजिटल नेपालको थिममा रहेर विद्यार्थीले प्रोजेक्ट विकास गरी नोमिनेसन दर्ता गर्न सक्नेछन् । डिजिटल नेपालको थिममा बसेर बनाएका प्रोजेक्टलाई अनलाइनमार्फत भिडियोसहित आवेदन दिनुपर्नेछ ।', 'डिजिटल एजुकेसन आइसिटी अवार्ड २०१९', 'सूचना प्रविधिलाई अधिकतम प्रयोग गरी शिक्षण पद्धतिमा सुधार ल्याएका स्कुल तथा सामाजिक संस्थाहरुलाई यो अवार्डबाट सम्मान गरिनेछ । यसमा सरकारी स्कुल तथा इन्स्िटच्युसनहरुले सहभागिता जनाउन सक्नेछन् । यसका लागि अनलाइनमा आवेदन दर्ता गर्नुपर्नेछ ।', 'मिडिया रिकग्निसन आइसिटी अवार्ड २०१९', 'मिडियामा कार्यरत मिडियाकर्मीहरुका लागि यो सम्मान प्रदान गरिन्छ । सूचना प्रविधि बिट बनाएर मिडियामा रिपोर्टिङ तथा लेखरचना प्रकाशन गर्ने पत्रकारहरुका लागि यो अवार्ड हो । यसका लागि पनिअनलाइनबाट नोमिनेसन दर्ता गर्नुपर्नेछ ।', 'अवार्डको नोमिनेसनका लागि ?जततउकस्ररष्अतबधबचम।यचनश्र मा गएर अनलाइन आवेदनमा क्लिक गरी विधा छानेर आवश्यक उल्लेख गरिएको फारमा जानकारी र डकुमेन्ट सबमिट गरेर नोमिनेसन दर्ता गराउन सकिनेछ ।']"
पहिलो कम्पनी खोल्दा कति थियो यी चर्चित व्यक्तिको उमेर ?,"['मार्क जुकरबर्ग, इभान स्पाइजेल तथा गुगलका दुईजना सस्थापकहरु तिन वर्षभित्रै करोडपति बनिसकेका थिए ।', 'उल्लेखित व्यक्तिहरुले आफूले स्थापना गरेको पहिलो कम्पनीबाटै मनग्गे सफलता प्राप्त गरे । तर, अन्य कतिपय दिग्गज प्रविधि कम्पनीका संस्थापकहरुले भने दोश्रो वा तेश्रो कम्पनी खडा नगरुन्जेल सम्म धन र प्रसिद्धि कमाउन सकेका थिएनन् ।', 'विश्वका विभिन्न २३ वटा चर्चित प्रविधि कम्पनीहरु तथा ती कम्पनी स्थापना गर्ने संस्थापकहरुको तत्कालीन उमेर यस्तो थियोः', '', '१. टेस्ला कम्पनीका संस्थापक इलोन मस्कः सन् १९९५ मा अमेरिकी अटोमोबाइल तथा उर्जा कम्पनी टेस्ला स्थापना गर्ने बेलामा इलोन मस्कको उमेर २४ वर्षको थियो ।', '२. डेल कम्पनीका संस्थापक माइकल डेल: सन् १९८४ मा डेल टेक्नोलोजिज कम्पनी स्थापना गर्ने बेला माइकल डेलको उमेर जम्मा २१ वर्षको थियो ।', '३.फेसबुक संस्थापक मार्क जुकरबर्ग: सन् २००४ मा आफ्नै कोठामा द फेसबुक स्थापना गर्दा जुकरबर्गको उमेर जम्मा १९ वर्षको थियो ।', '४. इबेका संस्थापक पाइरे ओमीडायर:\xa0 सन् १९९१ मा इन्टरनेट शपिंग सफ्टवेयर कम्पनी इ शप स्थापना गर्ने बेलामा ओमिडायरको उमेर जम्मा २३ वर्षको थियो । इ शप कम्पनी माइक्रोसफ्टलाई बिक्रि गर्नुअघि उनले सन् १९९५ मा अर्को कम्पनी इ बे स्थापना गरे ।', '५. माइक्रोसफ्ट संस्थापक बिल गेट्सः गेट्स र उनका साथी पाउल एलेनले सन् १९७२ मा ट्राफ ओ डाटा नामक व्यवसाय सुरु गरे । सो कम्पनीले वाशिंटनको सडकमा ट्राफिक चापका डाटाहरु स्वचालित रुपमा विश्लेषण गर्न सुरु गरेको थियो । तर यो कम्पनी सफल भएन । उनीहरुले सन् १९७५ मा माइक्रोसफ्ट कम्पनीको स्थापना गरे ।', '६. याहुका संस्थापक जेरी यांग: सन् १९९४ मा २४ वर्षको उमेरमा उनले डेभिड फिलोसँग मिलेर याहु कम्पनी स्थापना गरेका थिए।', '७.ट्वीटरका संस्थापक ज्याक डोर्सीः ट्वीटरका संस्थापक ज्याक डोर्सीको संघर्षको कथा रोचक छ । एउटा वेबसाइट ह्याक गरेबापत सोही कम्पनीमा जागिर पाएका उनले सन् १९९९ मा डी नेट नामक अनलाइन व्यापार कम्पनी खोले । तर त्यो पनि खासै लोकप्रिय भएन । अन्ततः उनले ट्वीटरको स्थापना गरे।', '८.स्नापच्याटका संस्थापक इभान स्पाइजेल: सन् २०११ मा साथीहरु बबी मर्फी र रेगी ब्राउनसँग मिलेर स्नापच्याटको सुरुवात गर्दा इभानको उमेर जम्मा २२ वर्षमात्र थियो । स्नापच्याटको सुरुवाती नाम पिकाबू थियो ।', '', '९. अलिबाबाका संस्थापक ज्याक मा: अंग्रेजी शिक्षकको जागिर छाडेपछि ज्याक मा ले हाइबो नामक भाषा अनुवाद कम्पनी खोले । त्यसैक्रममा सन् १९९५ मा अमेरिका भ्रमणको क्रममा उनले कम्प्युटरमा इन्टरनेट चलाउन पाए पहिलोपटक । त्यसपछि उनले इन्टरनेटमा द्यभभच शव्दको खोजी गरे । तर इन्टरनेटमा जतिधेरै खोज्दा पनि उनले चिनिया बियर फेला पर्न सकेनन् । त्यसपछि उनले चीनमै इन्टरनेट कम्पनी खोल्ने निधो गरेर फर्किए । जसले सन् २०११ मा अलिबाबा डट कमको रुपमा मूर्त रुप लियो ।', '१०. गुगल संस्थापक ल्यारी पेज र सर्गेइ ब्रिन: सन् १९९५ मा चिनजान भएपछि पेज र बि्रनले सन् १९९८ मा गुगल कम्पनीको स्थापना गरेका थिए । त्यतिबेला उनीहरुको उमेर २५ वर्ष थियो ।', '११. अमेजन संस्थापक जेफ बेजोस: अनलाइन मार्फत किताब बेच्ने कम्पनीको रुपमा सन् १९९४ मा अमेजन डटकम कम्पनी सुरु गर्दा बेजोसको उमेर ३० वर्ष पुगेको थियो ।एजेन्सीको सहयोगमा']"
वी–च्याट र अलिपेबाट कारोबार गरे कारबाही,"['७ जेठ, काठमाडौं । वी–च्याट र अलि पेबाट कारोबार नगर्न नेपाल राष्ट्र बैंकले आग्रह गरेको छ । राष्ट्र बैंकले सूचना जारी गर्दै वी–च्याट र अलि गैर कानूनी भएको र कारोबार नगर्न भनेको हो ।', 'विदेशी मुलुकबाट जारी भएका अन्य पस मेसिन तथा सिस्टमबाट समेत कारोबार नगर्न राष्ट्र बैंकले भनेको छ । ‘विदेशी पेमेन्ट सिस्टमसँग प्रत्यक्ष आबद्ध भएको जुनसुकै क्यू आर कोड, पस मेसिन वा अन्य पेमेन्ट सिस्टमको प्रयोग यस बैंकको स्वीकृति प्राप्त संस्था बाहेक अन्य संस्थासँग गर्नु गैर कानूनी हुने छ’ राष्ट्र बैंकको सूचनामा भनिएको छ ।', 'त्यसरी कुनै पनि कारोबार गरेको पाइए विदेशी विनिमय विनियम (नियमित गर्ने) ऐन, २०१९ र प्रचलित कानून बमोजिम काराबाही हुने राष्ट्र बैंकले जनाएको छ ।']"
इन्स्टाग्रामबाट ५ करोड चर्चित व्यक्तिका गोप्य डाटा लिक,"['लाखौँ सेलिब्रेटी तथा प्रभावशाली व्यक्तिहरुका व्यक्तिगत डाटाहरु इन्स्टाग्राममार्फत लिक भएका छन् ।', 'भारतको मुम्बइस्थित सोसल मिडिया मार्केटिङ कम्पनी Chtrbox ले ४ करोड ९० लाख भन्दा धेरै हाइ प्रोफाइल इन्स्टाग्राम प्रयोगकर्तााक डाटाबेस लिक गराएको हो ।', 'त्यसरी पर्सनल डाटा लिक भएका हाइप्रोफाइल प्रयोगकर्ताहरुमा चर्चित फूड ब्लगर देखि लोकप्रिइ सेलिब्रेटीहरु र सोसल मिडियाका प्रभावशाली व्यक्तिहरु समेत रहेका छन् । टेकक्रन्चले आफ्नो रिपोर्टमा यस बारेमा जानकारी दिएको छ ।', 'डाटा लिक भएका प्रयोगकर्ताका फलोअर्सको संख्या, बायो, पब्लिक डाटा, प्रोफाइल पिक्चर, लोकेसन तथा व्यक्तिगत सम्पर्क नम्बर लगायतका जानकारीहरु रहेका छन् ।', 'समाचार प्रकाशन भएसँगै ऋजबतचदयह ले तुरुन्तै ती डाटाबेसलाई अफलाइन गरिदिएको छ । प्रयोगकर्ताका डाटा एक्सपोज गर्ने ऋजबतचदयह ले आफ्नो अकाउन्टमा प्रायोजित सामाग्रीलाई पोष्ट गर्नका लागि प्रभावशाली व्यक्तित्वहरुलाई पैसा दिने गर्दछ ।', 'करोडौँ प्रायेगकर्ताका डाटा लिक भएको खबर सार्वजनिक भएसँगै इन्स्टाग्रामको मातृ कम्पनी फेसबुकले यस विषयमा छानविन भैरहेको जनाएको छ ।एजेन्सी', '']"
एप्पलको फाइभ जी फोन तत्काल नआउने,"['काठमाडौं । प्रिमियम स्मार्टफोन बजारमा एप्पलले सर्वोत्कृष्ट ब्राण्डको रुपमा आफ्नो पहिचान कायमै राखिरहेको छ । तर एउटा पछिल्लो प्रविधिको मामिलामा चाहिँ एप्पल पछि परेको छ ।', 'बेलायत, चीन तथा जापान जस्ता देशहरुले फाइभ जी नेटवर्कको विकास गरिसकेका छन् । र, स्मार्टफोन कम्पनीहरु बीचमा फाइभ जी कनेक्टिभिटीयुक्त स्मार्टफोन उत्पादन गर्ने प्रतिस्पर्धा चलिरहेको छ । तर आइफोन निर्माता एप्पल चाहिँ यो मामिलामा पछि परेको छ ।', 'एप्पलको पछिल्लो अवस्थालाई मध्यनजर गर्दा आगामी सन् २०२० अघि एप्पलले फाइभ जी स्मार्टफोन ल्याउन सक्नेछैन । सन् २०२० मा आइफोन ल्याउनका लागि पनि एप्पललाई फाइभ जी चिपको आवश्यकता पर्नेछ । एप्पल आफैंलाई फाइभ जी तयार गर्नका लागि करिब ६ वर्ष लाग्नेछ ।', 'तथापि सन् २०२० मा क्वालकोम कम्पनीको सहयोगमा एप्पलले फाइभ जी आइफोन बजारमा ल्याउने अपेक्षा गरिएको छ । एप्पलले यसअघि पनि क्वालकोमसँग सहकार्य गरिसकेको छ ।', 'यसअघि रोयल्टीका विषयमा एप्पल र क्वालकोमबीच अमेरिका, चीन, जर्मनी लगायतका देशहरुमा कानुनी लडाइँ चलिरहेको थियो, जुन अहिले सल्टिइसकेको छ । यसको अर्थ आइफोनले आगामी दिनमा क्वालकोम उत्पादित मोडेम चिपको प्रयोग गर्न सक्नेछ । यसका लागि ग्लोबल पेटेन्ट लाइसेन्स तथा चिपसेट आपूर्तिका विषयमा दुई कम्पनीको बीचमा सम्झौता पनि भैसकेको छ ।', 'यसअघि क्वालकोमसँग विवाद चलिरहेको बेला एप्पलले इन्टेल कम्पनीसँग मिलेर स्मार्टफोन चिप बनाउन सुरु गरेको थियो । तथापि सन् २०१७ मा आइफोनका लागि इन्टेलद्वारा निर्मित चिपसेटबाट एप्पल खुसी थिएन । जसका कारण एप्पलले फाइभ जी चिप विकास क्वालकोमसँग सम्झौता गरेको हो । र, यो सँगै एप्पल बाँकी कम्पनीहरुलाई टक्कर दिनका लागि तयार छ ।', 'यद्यपि तत्कालका लागि क्वालकोमको चिपसेट लिएर फाइभ जी स्मार्टफोन निर्माण गर्ने भएतापनि एप्पल भविष्यमा आफ्नै फाइभ जी मोडेप चिप विकास गर्ने कोसिसमा पनि छ । यसका लागि एप्पलका इन्जिनियरहरु जुटिरहेका छन् ।', 'फाइभ जी स्मार्टफोन उत्पादन गर्ने उल्लेखित समाचारका विषयमा एप्पलले कुनै आधिकारिक धारणा सार्वजनिक गरेको छैन । फाइभ जी प्रविधिको बजार अन्य कम्पनीका लागि जस्तै एप्पलका लागि पनि चुनौतिपूर्ण हुनेछ । फाइभ जी इन्टरनेट प्रविधिले प्रयोगकर्ताको जीवनशैली तथा इन्टरनेट प्रयोगको अनुभवलाई पनि पूर्णरुपमा परिवर्तन गरिदिनेछ । यो मामिलामा एप्पल अवश्य पनि पछि रहन चाहँदैन ।', '– एजेन्सीको सहयोगमा']"
किन खुम्चिँदैछ चन्द्रमा ?,"['तपाईं हामीले बाल्यकालदेखि नै चन्द्रमाको बारेमा धेरै कथाहरु सुनेकै छौं । रुप फेरिरहने चम्किलो चन्द्रमाका कथाले हामी पुलकित हुन्थ्यौं । तर यो चम्किलो चन्द्रमा अहिले चाहिँ मुर्झाउँदै गएको छ ।', 'वैज्ञानिकहरुका अनुसार चन्द्रमा विस्तारै खुम्चिँदै गएको छ । नासाका अनुसार चन्द्रमाको सतहमा दरार देखापर्न थालेका छन् र आकार पनि कम हुँदै गएको छ ।', 'नासाले खिचेका चन्द्रमाका हजारौं तस्वीरहरुको विश्लेषण गरी यस्तो ठहर गरिएको हो ।', 'लुनर रिकनिसेन्स अर्बिटरले खिचेका १२ हजारभन्दा धेरै तस्वीरको विश्लेषण गरिएको थियो । अध्ययन अनुसार चन्द्रमाको उत्तरी ध्रुवस्थि चन्द्र बेसिन मारे फ्रिगोरिसमा दरार पैदा भैरहेको छ । यतिमात्र होइन, त्यो ठाउँ भासिँदै गएको छ ।', 'वैज्ञानिकका अनुसार पछिल्लो लाखौं वर्षमा गरी चन्द्रमा ५० मिटरले खुम्चिएको छ । साथै उर्जा दहन हुने प्रक्रियाका कारणले पनि चन्द्रमाको सतहमा असर परिरहेको छ र चन्द्रमाको आकार कम भैरहेको छ ।', 'युनिभर्सिटी अफ मेरील्याण्डका भूगर्भ वैज्ञानिक निकोलस चेमरका अनुसार चन्द्रमामा लाखौँ वर्ष पहिले भएको भौगर्भिक गतिविधि अहिले पनि जारी छ । सबैभन्दा पहिले सन् १०६० तथा १९७० को दशकमा अपोलो अन्तरीक्षयात्रीहरुले चन्द्रमामा भूकम्पीय गतिविधिको मापन सुरु गरेका थिए ।', 'चन्द्रमामा रहेका लाखौं बेसिनमध्ये मारे फ्रिगोरिस भूवैज्ञानिक दृष्टिले एक मृतस्थल मानिन्छ । पृथ्वीमा जस्तो चन्द्रमामा कुनै भौगर्भिक प्लेट छैनन् । तथापि चन्द्रमामा भूकम्पीय गतिविधिहरु भएका कारण वैज्ञानिकहरु आश्चर्य चकित छन् ।', 'वैज्ञानिकहरुका अनुसार उर्जा दहन हुने प्रक्रियामा साढे ४ अर्ब वर्ष पहिले चन्द्रमामा यस्तो गतिविधि भएको थियो । जसका कारण चन्द्रमाको सतह दरारयुक्त छ । त्यस प्रक्रियामा चन्द्रमामा भूकम्प पनि आउँछ ।', 'स्मरण रहोस् चन्द्रमा पृथ्वीको एक उपग्रह हो जुन पृथ्वीभन्दा ३ लाख ८४ हजार ४ सय किलोमिटर टाढा छ । निल आर्मस्ट्रंगले सन् १९६९ को जुलाई २१ मा चन्द्रमामा पहिलोपटक पाइला टेकेका थिए । सन् १९७२ मा यूजिन सेरननले पनि चन्द्रमामा पाइला टेके । उनी नै अहिलेसम्म चन्द्रमामा पुग्ने अन्तिम यात्री हुन् । त्यसयता चन्द्रमामा मानिसलाई पठाइएको छैन । यद्यपि, लूनार रिकनिसेन्स अर्बिटर नामक स्याटेलाइटका माध्यमबाट नासाले चन्द्रमाको गतिविधि निगरानी गर्ने गर्दछ । सोही स्याटेलाइटका तस्वीरहरुको अध्ययन गरी वैज्ञानिकहरु चन्द्रमाको आकार घटिरहेको निष्कर्षमा पुगेका हुन् ।', 'एजेन्सी']"
एनसेलले ल्यायो ‘ट्राभलर्स सिम’,"['३० वैशाख, काठमाडौं । विश्वका विभिन्न कुनाबाट नेपाल भ्रमणमा आउने पर्यटकले अब एनसेलको ‘ट्राभलर्स सिम’ मार्फत आकर्षक भ्वाइस तथा डाटा बन्डलिङ सेवा पाउने भएका छन् ।', 'एनसेलले यहि मंगलबार (बैशाख ३१) देखि लागु हुने गरी ‘ट्राभलर्स सिम’ योजना ल्याएको हो । यस अन्तर्गत, नेपाल भ्रमणमा आउने विदेशी पाहुनाले मात्र ११० (कर सहित) मा सजिलै ट्राभलर्स सिमको स्टार्टर प्याक खरिद गर्न सक्नेछन् । यसका साथै पर्यटकले आफ्नो आवश्यकता तथा नेपालमा रहने अवधि अनुसार विभिन्न भोल्युमका कम्बो प्याकहरुबाट फाइदा लिन सक्नेछन् ।', 'स्टार्टर प्याकको खरिदमा पर्यटकले ट्राभलर्स सिम सहित ३० को मेन ब्यालेन्स र तीन दिनको लागि मान्य हुने ३०० एमबी डाटा प्राप्त गर्नेछन् । यसरी प्राप्त हुने मुख्य ब्यालेन्स एनसेल नेटर्वक भित्र कुरा गर्न प्रयोग गर्न सकिनेछ ।', '‘ट्राभलर्स सिम’ अन्तर्गत स्टार्टर प्याक सुचारु भएपछि पर्यटकहरुले आफ्नो आवश्यकता अनुसार ४९० देखि १,९६० सम्मका विभिन्न समयसिमा रहेका भ्वाइस तथा डेटा बण्डलिङ्ग गरिएको कम्बो प्याकहरु खरिद गर्न सक्नेछन् । यो योजनामा अन्तर्गत कम्बो प्याकमा लाइट, मिडियम, हेभि र सुपर गरी चार वटा विकल्पहरु रहेका छन् ।', 'पर्यटकले ७ जिबी डेटा र २० मिनेट अन नेट टक टाइम रहेको लाइट प्याक कर सहित मात्र रु ४९० मा सुचारु गर्न सक्नेछन् । यो प्याक सुचारु गरेको दिन देखि ७ दिन सम्म मान्य रहनेछ । अलि लामो समयको लागि नेपाल भ्रमणमा आउने पर्यटकले मिडियम तथा हेभि प्याक लिन सक्नेछन् ।', 'मिडियम प्याक अन्तर्गत ग्राहकले कर सहित ९८० मा १४ जिबी डेटा तथा ३० मिनेट अन नेट टक टाइम प्राप्त गर्नेछन् र यो १४ दिनको लागि मान्य रहनेछ । त्यस्तै हेभि प्याक अन्तर्गत कर सहित १,४७० मा २१ जिबी डेटा र ४० मिनेट अन नेट टक टाइम पाइने छ । यो २१ दिनको लागि मान्य रहनेछ ।', 'नेपाल भ्रमणमा रहेको बेला भ्वाइस तथा डेटा भोलुम बढि चाहिने ग्राहकले कर सहित मात्र १,९६० मा सुपर प्याक सुचारु गर्न सक्नेछन् । यो प्याक अन्तर्गत ग्राहकले २८ दिन समयसिमा रहेको २८ जिबी डेटा र ५० मिनेट अन नेट टक टाइम पाउनेछन् ।', '‘ट्राभलर्स सिम’ योजनाको कम्बो प्याक ग्राहकले एस्ट्रिक्स१७१०५ह्यास डायल गरी प्राप्त निर्देशन अनुसार सुचारु गर्न सक्नेछन् । विश्वका विभिन्न देशहरुबाट नेपाल भ्रमणमा आउने पर्यटकहरुका लागि भ्वाइस र डेटा सेवा बण्डल गरी ‘ट्राभलर्स सिम’ योजना संचालनमा ल्याउन पाएकोमा कम्पनि हर्षित रहेको एनसेलले जनाएको छ ।', 'यो योजनाले नेपाल भ्रमणमा रहने विदेशी पाहुनाहरुको सञ्चार सेवाको आवश्यकतालाई सहज रुपमा सुलभ दरका साथ सम्बोधन गर्ने विश्वास एनसेलले लिएको छ । शुरुमा यो सिम एनसेलको त्रिभुवन अन्तर्राष्ट्रिय विमानस्थलमा रहेको एनसेल काउण्टर र देशका विभिन्न भागमा रहेका एनसेल सेन्टरहरुमा उपलब्ध हुनेछ र पछि बिस्तारै एनसेलका सबै प्वाइन्ट अफ सेल्सहरुबाट पनि लिन सकिनेछ ।', 'यो सिम लिनका लागि पर्यटकले आफ्नो एक थान पासपोर्ट साइज फोटो र पासपोर्टको फोटो कपि बुझाउनु पर्दछ ।']"
"हुवावेसँग गुगलको सम्बन्ध विच्छेद, यी हुन् जान्नैपर्ने १० तथ्य","['अमेरिकासँग चलिरहेको तनाबका बीच चिनिया कम्पनी हुवावेले अहिलेसम्मकै ठूलो मध्येको एक धक्का बेहोर्नु परेको छ ।', 'गतहप्ता अमेरिकी राष्ट्रपति डोनाल्ड ट्रम्प प्रशासनले हुवावेलाई व्यापारको कालोसूचिमा राख्यो । त्यसरी कालो सूचिमा राखेपछि अमेरिकी कम्पनीहरुलाई हुवावेसँग व्यवसायिक सम्बन्ध तोड्नुपर्ने अवस्था आएको छ । अन्ततः इन्टरनेट जाएन्ट गुगलले हुवावेसँगको सहकार्य तोड्ने निर्णय गरेको छ ।', 'यो सँगै अब हुवावेका डिभाइसहरुमा गुगलको एन्ड्रोइड अपरेटिङ्ग सिस्टमको अपडेटमा पहुँच प्राप्त हुनेछैन । गुगलले हुवावेसँग तोडेको सम्बन्धको अर्थ के होला ? यसले हुवावे स्मार्टफोन प्रयोगकर्ता तथा स्वयं हुवावे र एप्पल कम्पनीलाई कस्तो असर पर्ला ? यी हुन् जान्नैपर्ने केही तथ्यहरुः', '· हुवावेमाथि एन्ड्रोइड प्रतिबन्ध : के–के समेटिन्छ ? गुगलले हुवावेसँगको सबै खाले व्यवसाय निलम्बित गरेको छ । यसको अर्थ हार्डवेयर, सफ्टवेयर तथा प्राविधिक सेवा लगायतका क्षेत्रमा हुवावे र गुगलबीच भएका अहिलेसम्मका सबैखाले सहकार्य रोकिने छन् ।', '· इन्टेल र क्वालकोमबाट पनि धक्का : चिप निर्माता अमेरिकी कम्पनीहरु क्वालकोम तथा ब्रोडकोम र इन्टेल लगायतले पनि हुवावेसँगको व्यवसायिक सम्बन्ध तोडेको घोषणा गरेका छन् । उनीहरुले तत्कालै देखि लागू हुनेगरी व्यवसायिक सम्बन्ध तोडिएको बताएका हुन् ।', '· हुवावेका पूराना प्रयोगकर्ता भने चिन्तित हुनु पर्दैन । हुवावे तथा यसको भगिनी ब्राण्ड हनरका स्मार्टफोन प्रयोग गरिरहेका पूराना प्रयोगकर्ताले भने गुगलको यो कदमबाट चिन्तित हुनुपर्ने छैन । किनकी पूराना हुवावे प्रयोगकर्ताका लागि गुगलले गुगल प्ले स्टोर तथा गुगल एपहरुमाथिको पहुँचलाई निरन्तरता दिनेछ ।', '· अब हुवावेका स्मार्टफोन किन्नेलाई के हुन्छ ? वास्तवमा नयाँ हुवावे स्मार्टफोन किन्नेले चाहीँ गुगल प्ले स्टोर तथा जिमेल, युट्युब तथा गुगल म्याप लगायतका गुगलका कुनैपनि एपहरु प्रयोग गर्न पाउने छैनन् ।', '· भविष्यमा हुवावेमा एन्ड्रोइड प्रयोग होला कि नहोला ? यो पनि चासोको विषय हो । यद्यपि वास्तविकता के हो भने अहिले पनि हुवावेले एन्ड्रोइडको पब्लिक भर्सन प्रयोग गर्न पाउँदछ । तथापि उसले गुगलको सुरक्षित तथा आधिकारिक एप तथा सर्भिसमा भने पहुँच पाउने छैन ।', '· हुवावे स्मार्टफोनमा एन्ड्रोइड अपडेट हुन्छ त ? हो, विद्यमान हुवावे प्रयोगकर्ताले एन्ड्रोइड अपडेट प्राप्त गरिरहनेछन् । गुगल प्रवक्ताका अनुसार विद्यमान हुवावे डिभाइसका एन्ड्रोइड प्रयोगकर्ताका लागि गुगल प्ले प्रोटेक्ट नामक सेवा उपलब्ध रहिरहनेछ ।', '· सामसुङका लागि खुसीको खबर ः हुवावेमाथि गुगलको यो बन्देज हुवावेको प्रतिस्पर्धी सामसुङका लागि खुसीको खबर हुन सक्दछ । गुगलको पछिल्लो कदमले हुवावेको विश्वव्यापी बजारमा बिक्रिमा कमी आउनेछ । अहिले हुवावे सामसुङ पछिको विश्वको दोश्रो ठूलो स्मार्टफोन कम्पनी हो ।', '· अनर ब्राण्डका स्मार्टफोनमा के होला ? हुवावेको भगिनी ब्राण्ड हनर पनि गुगलको पछिल्लो कदमले प्रभावित हुनेछ । अनरका सबै फोन एन्ड्रोइड अपरेटिंग सिस्टमबाट चल्ने गरेका छन् ।', '· तर, एप्पललाई हुने छैन फाइदा । किनकी चीनमा अहिले एप्पल तथा समग्र अमेरिकी ब्राण्डका विरुद्धमा आवाज उठिरहेको छ । यसले चीनमा आइफोनको बिक्रिमा कमी ल्याउनेछ । चीन एप्पलको सबैभन्दा ठूलो बजार हो । अहिले चीनको सोसल मिडिया विबोमा अमेरिका विरोधी तथा एप्पल विरोधी आवाजहरुको बाढि आइरहेको छ ।', '· अरु चिनिया स्मार्टफोन ब्राण्डको हविगत के हुन्छ ? तत्कालका लागि हुवावे मात्र अमेरिकाको कालोसूचिमा परेको चिनिया स्मार्टफोन ब्राण्डको रुपमा रहेको छ । यसले अमेरिकी बजारमा भर्खरै पाइला चालिरहेका चिनिया स्मार्टफोन ब्राण्डहरु वनप्लस तथा भिभो तत्कालका लागि कुनै असर पर्नेछैन । तर अमेरिका र चीनबीचको व्यापार युद्ध बढ्दै जाँदा सबैखाले चिनिया ब्राण्डहरुले अमेरिकी प्रतिबन्ध खेप्नुपर्ने अवस्था नआउला भन्न सकिन्न ।', 'एजेन्सीको सहयोगमा']"
एनसेलले ल्यायो ‘अनलिमिटेड रोमिङ्ग डेटा प्याक’,"['९ जेठ, काठमाडौं । एनसेलका ग्राहकले अब भारत भ्रमणमा रहँदा बिना कुनै झन्झट अझ सुलभ दरमा डेटा रोमिङ्ग सेवा लिन पाउने भएका छन्।', 'भारत भ्रमणमा जाँदा ग्राहकले आफ्नो एनसेल सिम साथमै लगेर १०० रुपैयाँमा प्रत्येक दिन अनलिमिटेड रोमिङ्ग इन्टरनेट सेवाको फाइदा लिन सक्नेछन्। एनसेलका सबै प्रिपेड तथा पोस्पेड ग्राहकले भारत भ्रमणमा रहँदा हरेक दिन करसहित १२७ रुपैयाँ ६९ पैसामा अनलिमिटेड रोमिङ्ग डेटा सेवाको फाइदा लिन सक्नेछन्।', 'यो सेवाबाट लाभ लिन ग्राहकले आफु यात्रामा जानु अघि एस्ट्रिक्स १७१२९ ह्यास डायल गरि निर्देशन अनुसार यो रोमिङ्ग सेवा सुचारु गर्न सक्नेछन्।', 'रोमिङ्ग सेवा सुचारु गरी सकेपछि पुनः एस्ट्रिक्स १७१२९ ह्यास डायल गरी ग्राहकले यो डेटा प्याक लिन सक्छन्। एक पटक यो प्याक सुचारु गरेपछि नेपालको समय अनुसार हरेक मध्यरातमा यो सेवा स्वतः नविकरण हुनेछ र शुल्क भने ग्राहकले डेटा प्रयोग गरेको खण्डमा मात्र लाग्नेछ।', 'अर्थात ग्राहकले प्याक खरिद गरी डेटा सेवा प्रयोग नगरेमा शुल्क लाग्ने छैन। ग्राहकले यो प्याक भारत भ्रमणमा जानु अघि वा भारतमा पुगे पछि पनि लिन सक्नेछन्।']"
प्रहरी हेडक्वार्टरमा अनौठो ‘मोटरसाइकल’ (भिडियोसहित),"['१० जेठ, काठमाडौं । नेपाल प्रहरीको सञ्चार निर्देशनालय प्रमुख डा. राजीव सुब्बा एकदिन प्रधान कार्यालय प्रवेश गर्दैगर्दा हवल्दार पूर्णबहादुर आले सवार वाहन देखेर रोकिए ।', 'आले साइकल जस्तो देखिने सवारी साधनमा थिए तर, पाइडल चलाइरहेका थिएनन् । सञ्चार र सूचना विज्ञानमा विद्यावारिधि प्रहरी नायब महानिरीक्षक सुब्बाले सोधखोज गर्दा त्यो हवल्दार आले आफैंले बनाएको ‘मोटरसाइकल’ रहेछ ।', 'प्रहरी प्रधान कार्यालयको विद्युत् शाखामा कार्यरत् आले अण्डर एसएलसी हुन् । तर, लगाव, निरन्तरको मेहनत र न्यूनतम स्रोतको प्रयोगबाट मोटरसाइकल बनाएका रहेछन् । त्यस दिनबाट डीआईजी सुब्बा आफू मातहत अधिकृतहरुलाई भन्ने गर्छन्, ‘तपाईंहरुले जागिर खानु भयो, उसले काम देखायो ।’', 'परिवारका पाँचै भाइ प्रहरीमा', 'तनहुँको भानु नगरपालिका, चिसापानीका आलेलाई बुबाको अनुहार याद छैन । सानैमा बाबुविहीन बनेका उनले १८ वर्षको छँदा आमा पनि गुमाए । घरमा दुःख थियो । जसोतसो सावा अक्षर चिन्नेसम्म भएपछि उनी नेपाल प्रहरीमा भर्ना भए ।', 'दाजुहरु प्रहरीमा भएकाले आफू पनि त्यतै लागेको उनी बताउँछन् । दाजुहरु वैदेशिक रोजगारीमा जाउँ भन्थे तर, उनलाई नेपालमै बस्न मन लाग्थ्यो । ‘अनि २०६१ सालमा प्रहरी तालिम केन्द्र, भरतपुरमा प्रहरी जवान पदका लागि आवेदन दिएर भर्ना भएँ’, हवल्दार आले भन्छन्, ‘त्यसपछि त परिवारका पाँचै दाजुभाइ प्रहरी भइयो ।’', 'मजदुरीबाट गुजरा चलाउँदा उनले सानै उमेरमा विद्युतीय उपकरण मर्मत तालिम लिएका थिए । गाउँमा उनले धाराबाट विजुली बत्ती बालेका थिए । ‘एक दिन हिँडेर डुंग्रे बजारबाट २५ रुपैयाँको डाइनामो लगेर बत्ति बालेको थिएँ’, आले सम्झन्छन्, ‘त्यो बेला सिकेको सिपले जागिरमा पनि सजिलो भयो ।’', '', 'संस्थागत अवसरबाट उत्साह', 'घरको आर्थिक समस्याका कारण पूर्णबहादुर आलेले औपचारिक शिक्षा नपाए पनि उनी विद्युतीय उपकरणप्रतिको रुचीमा निरन्तर घोत्लिरहे । त्यही रुचीको परिणाम हो, १२ भोल्टको चारवटा ब्याट्रीबाट चल्ने मोटरसाइकल ।', 'एक दशकभन्दा लामो प्रयासबाट उनले गुडाएको मोटरसाइकलमा चार्ज सकिँदा प्रयोग गर्न पाइडल पनि राखेका छन् । पाइडल चलाउँदा मोटरसाइकल गुड्नुको साथै ब्याट्री रिचार्ज पनि हुन्छ । हवल्दार आले कपनको कोठाबाट नक्सालस्थित कार्यालय आउजाउ यही मोटरसाइकलमा गर्छन् । यो मोटरसाइकल बनाउन कुल एकलाख २० हजार खर्च भएको उनले बताए ।', 'यो ‘आविष्कार’का लागि गृहमन्त्री रामबहादुर थापा र प्रहरी महानिरीक्षक (आईजीपी) सर्वेन्द्र खनालबाट प्रोत्साहन पुरस्कार पनि पाएको हवल्दार आलेले सुनाए । उनी भन्छन्, ‘पहिला मोटरसाइल बनाउने टाक्टाक् टुक्टुक्बाट दिक्क मानेकी श्रीमती पनि अहिले खुशी छन् ।’', 'नेपाल प्रहरीको सञ्चार निर्देशनालयले रोबोट बनाउने योजनामा हवल्दार आलेलाई पनि सामेल गराउन लागेको छ । निर्देशनालय प्रमुख डा. सुब्बाका अनुसार, प्रहरीले आगलागी नियन्त्रण, खोजी तथा उद्वार अभियान र बम निश्क्रिय पार्ने लगायतका काममा प्रयोग हुने रोबोट बनाउन लागेको छ ।', 'एउटा इञ्जिनियरिङ कलेजसँगको सहकार्यमा अगाडि बढ्ने त्यो परियोजनामा हवल्दार आलेलाई पनि संलग्न गराइने उनले बताए । त्यसरी संस्थागत रुपमा काम गर्न पाउन लागेकोमा आफू निकै खुशी रहेको बताउँदै आले भन्छन्, ‘त्यो मेरो लागि ठुलो अवसर हुनेछ ।’', 'तस्वीरः चन्द्र आले मगर/अनलाइनखबर', 'हेर्नुस् भिडियो', '']"
अमेजन मालिक बेजोसको योजना : चन्द्रमामा बसोबास,"['अमेजन कम्पनीका मालिक तथा विश्वको नम्बर वान धनाढ्य जेफ बेजोसले पत्रकार सम्मेलन बिरलै गर्दछन् ।', 'उनले हालै एउटा पत्रकार सम्मेलनको आयोजना गरे र आफ्नो सबैभन्दा लगावको परियोजना ‘ब्लु ओरिजिन’का बारेमा कुरा गरे भने चन्द्रमामा उतार्ने यानका बारेमा पनि कुरा गरे ।', 'उनले परिकल्पना गरेको ब्लू मून नामको यान चन्द्रमामा जाने अद्वितीय साधन बन्नेछ । उनका अनुसार अब बसोबासका लागि चन्द्रमामा जाने समय भएको छ ।', 'यसको अर्थ बेजोस तत्कालै झिटिगुण्टा कसेर चन्द्रमामा बसाई सर्न लागेका होइनन् । उनले अन्तरीक्षका लागि लक्षित गर्दै पूर्वाधारको निर्माण गर्ने योजना भने बनाएका छन् । जुन परियोजनाको नाम उनले ब्लु ओरिजिन राखेका छन् । उनको यो परियोजना सफल भएमा दशौं लाख मानिसलाई अन्तरीक्षमा भ्रमण गर्ने अवसर प्राप्त हुनेछ ।', 'जेफ बेजोसको परिकल्पनाको चन्द्रयानको निर्माण पछिल्लो तीन वर्षदेखि चलिरहेको छ । सन् २०२४ सम्ममा चन्द्रमामा यात्रुहरु ओराल्ने योजना उनको छ ।', 'यद्यपि अन्तरीक्षको विषयमा रुची राख्ने अर्बपति केवल बेजोस मात्र होइनन् । टेस्ला कम्पनीका सिइओले पनि अन्तरीक्षमा व्यवसायिक भ्रमण गराउने उद्धेश्यका साथ एपेस एक्स कम्पनी खडा गरेर काम अघि बढाइरहेका छन् । त्यस्तै बेलायतका धनाढ्य रिचार्ड ब्रान्सनले पनि अन्तरीक्षमा आधारित पर्यटनको क्षेत्रमै काम गर्नेगरी भर्जिन ग्यालाक्टिक नामक कम्पनी खडा गरेका छन् ।', 'आफ्ना सबै योजनाहरु भावी पुस्ताप्रति समर्पित रहेको जेफ बेजोसको जिकिर छ । ‘अहिले मैले तय गरेको योजना भनेको निश्चित रुपमा बहुपुस्ता दृष्टिकोण हो’, उनले पत्रकार सम्मेलनमा भने ।', 'उक्त योजना केवल एउटा पुस्तामा मात्र पूरा नहुने भन्दै उनले यस क्षेत्रमा भावी पुस्तालाई पनि उत्प्रेरित गर्दै लैजानु आवश्यक रहेको बताए ।', 'विश्वका सर्वाधिक धनी मानिस अन्तरीक्ष यात्राको विषयलाई पहुँचयोग्य बनाउन निकै गम्भीर ढंगले लागिपरेका छन् । तर अन्तरीक्ष यात्राको वास्तविक खर्च कति हुन्छ ? भन्ने कुरा अहिलेसम्म कसैले खुलाएको छैन । तर यो पक्का छ कि चन्द्रमासम्मको यात्रा र त्यहाँ गएर बसोबास गर्ने भन्ने कुरा दुनियाका धेरैजसो मानिसको पहुँचभन्दा टाढा हुनेछ ।', 'एजेन्सीको सहयोगमा']"
५० प्रतिशत मोबाइल फोनमा तीनवटा क्यामरा,"['स्मार्टफोन कम्पनीहरुबीच बढीभन्दा बढी शक्तिशाली क्यामरा भएका स्मार्टफोन बनाउने प्रतिस्पर्धा चलिरहेको छ । यो मेगापिक्सेल युद्धमा स्मार्टफोनहरु अगाडि बढिरहेको वर्तमान समयमा काउन्टरप्वाइन्ट रिसर्चले एउटा नयाँ रिपोर्ट सार्वज्निक गरेको छ । जस अनुसार सन् २०२१ को अन्तिम सम्ममा विश्वभर प्रचलित स्मार्टफोनमध्ये करीब ५० प्रतिशत स्मार्टफोनमा तीन वा त्यसभन्दा धेरै क्यामरा हुनेछन् ।', 'यो वर्ष सन् २०१९ मै ओरिजिनल इक्विपमन्ट म्यानुफ्याक्चर्सहरु यसभन्दा एक कदम अघि बढ्दै ट्रिपल क्यामरा सेटअपको साथमा आएका छन् जो प्रयोगकर्ताको बीचमा निकै लोकप्रिय पनि बनिरहेका छन् । मार्च २०१८ मा विश्वस्तरमा बिक्रिमा रहेका मध्ये केवल ६ प्रतिशत स्मार्टफोनमा मात्र ३ वा त्यसभन्दा धेरै मूख्य क्यामरा रहेका थिए । सन् २०१९ को अन्त्यसम्ममा त्यो आँकडा १९ प्रतिशत पुग्ने रिपोर्टमा उल्लेख छ । जबकि सन् २०२० को अन्त्यसम्म तीन वा तीनभन्दा बढी मुख्य क्यामरा भएका स्मार्टफोनको बजार हिस्सा ३५ प्रतिशत हुने बताइएको छ ।', 'काउन्टर रिसर्चका एक वरिष्ठ अधिकारीका अनुसार डुअल क्यामरा जस्तै ट्रिपल क्यामरा फिचर पनि सुरुमा उच्च मूल्यका स्मार्टफोनमा मात्र उपलब्ध भयो । यद्यपि, सन् २०१८ को अन्त्य तथा सन् २०१९ को सुरुवातमा सुपथ मूल्यका स्मार्टफोनमा पनि ३ वा त्योभन्दा धेरै क्यामरा फिचर्स उपलब्ध गराउन थालियो ।', 'गत अप्रिल सम्ममा विश्व बजारमा लञ्च भएका ४० भन्दा धेरै स्मार्टफोनमा तीन वा त्यसभन्दा धेरै क्यामरा रहेका छन् । त्यसमध्ये अधिकांश हुवो र सामसुङका स्मार्टफोन रहेका छन् । हुवावेको मेट तथा पी सिरिज, सामसुङको ग्यालेक्सी ए सिरिज, नयाँ ग्यालेक्सी फ्लागशीपलगायतका स्मार्टफोन रहेका छन् । त्यस्तै, एप्पल, वनप्लसलगायतका कम्पनीका स्मार्टफोनमा पनि ट्रिपल क्यामरा सेटअप उपलब्ध भैस्केको छ ।', 'कतिपय स्मार्टफोन कम्पनीहरु सन् २०२० भित्रैमा १ सय मेगापिक्सेल क्षमताको क्यामरायुक्त स्मार्टफोन बजारमा ल्याउने तयारीमा छन् ।', 'एजेन्सी']"
एनटीसीको प्रिपेड अन्तर्राष्ट्रिय रोमिङ सेवा भोलिबाट,"['१५ वैशाख, काठमाडौं ।\xa0नेपाल टेलिकमले प्रिपेड मोबाइलमा बैशाख १६ गतेदेखि प्रिपेड अन्तर्राष्ट्रिय रोमिङ सेवा सञ्चालनमा ल्याउने भएको छ । प्रारम्भमा यो सेवा भारत र चीनमा लागू हुनेछ ।', 'अव नेपाल टेलिकमका जीएसएम प्रिपेड मोबाइल प्रयोगकर्ताहरु चीन वा भारत गएको समयमा आफ्नै मोबाइलबाट नेपालमा कल गर्न, नेपालबाट आएको कल उठाउन र एसएमएस पठाउन तथा प्राप्त गर्न सक्ने भएका छन् । त्यसैगरी सोही मोबाइलबाट चीन वा भारतका स्थानीय मोबाइल अपरेटरका नम्बरमा समेत कल गर्न सक्ने छन् ।', 'चीनमा हुँदा त्यहाँका स्थानीय टेलिकम अपरेटरको टेलिफोन वा मोबाइल नम्बरमा कल गर्दा प्रतिमिनेट ५० रुपैयाँ लाग्नेछ भने चीनबाट नेपालमा कल गर्दा प्रतिमिनेट ९० रुपैयाँ लाग्ने छ । त्यसैगरी नेपालबाट गरेको फोन कल उठाउँदा प्रतिमिनेट ५३ रुपैयाँ लाग्नेछ ।', 'भारतमा हुँदा त्यहाँका स्थानीय टेलिकम अपरेटरको टेलिफोन वा मोबाइल नम्बरमा कल गर्दा प्रतिमिनेट ३० रुपैयाँ लाग्नेछ भने भारतबाट नेपालमा कल गर्दा प्रतिमिनेट ३० रुपैयाँ लाग्ने छ । त्यसैगरी नेपालबाट गरेको फोन कल उठाउँदा प्रतिमिनेट १४ रुपैयाँ लाग्ने छ ।', 'भारत वा चीनबाट नेपालबाहेकका देशमा कल गर्दा प्रतिमिनेट ३ सय ९७ रुपैयाँ लाग्ने छ । एसएमएसको हकमा चीनबाट नेपाल पठाउँदा प्रति एसएमएस ५४ रुपैयाँ र भारतबाट प्रति एसएमएस २४ रुपैैँया लाग्ने छ । एसएमएस प्राप्त गर्न कुनै शुल्क लाग्ने छैन ।', 'कम्पनीको वार्षिकोत्सवको अवसरमा गत माघ २२ गते सञ्चार तथा सूचना प्रविधि मन्त्री गोकुल प्रसाद बाँस्कोटाले ‘प्रिपेड अन्तर्राष्ट्रिय रोमिङ’ सेवाको सफ्ट लन्च गरेका थिए । सो सेवालाई हाल व्यावसायिक रुपमा सञ्चालनमा ल्याइएको हो ।', 'कम्पनीले हालसम्म जीएसएम पोष्टपेड सेवामा मात्र अन्तर्राष्ट्रिय रोमिङ सेवा उपलब्ध गराइरहेको थियो । अब भने प्रिपेड मोबाइलमा समेत यो सेवा प्रयोग गर्न सकिने छ । यसका लागि कुनै थप धरौटी राख्नु पर्दैन र आफ्नो मोबाइलमा भइरहेको ब्यालेन्सबाट उक्त सेवा प्रयोग गर्न सकिने छ ।', 'अन्तर्राष्ट्रिय रोमिङ सेवा लिनका लागि ८ज्ञद्धज्ञछ३ डायल गर्नु पर्ने छ । कम्पनीको एप ‘नेपाल टेलिकम’ बाट पनि यससम्बन्धी जानकारी तथा सुविधा लिन सकिन्छ ।']"
कुन देशमा कुन आइफोन लोकप्रिय ? यी हुन् सबैभन्दा लोकप्रिय आइफोन,"['विश्वमा सबैभन्दा लोकप्रिय आइफोनहरु कुन कुन हुन् ? आइफोनको लोकप्रियताको दर देशगत रुपमा फरक हुन सक्छ । DeviceAtlas ले हालै विश्वका विभिन्न देशमा कुन मोडेलको आइफोन सबैभन्दा लोकप्रिय रहेको छ भन्ने सूचि सार्वजनिक गरेको छ ।', 'विश्वका विभिन्न ३६ वटा देशमा सन् २०१८ को चौथो त्रैमासिकको बिक्रिका आधारमा सबैभन्दा धेरै लोकप्रिय रहेका आइफोनका मोडेलहरु यी हुन् :', '१. भारतमा सबैभन्दा लोकप्रिय आइफोन मोडेलको रुपमा आइफोन सिक्स रहेको छ । दोश्रो स्थानमा आइफोन सेभेन छ भने टप टेनमा रहेका अन्य आइफोनमा आइफोन सिक्स एस, आइफोन एक्स, आइफोन सेभेन प्लस, आइफोन फाइभ एस, आइफोन एट, आइफोन एसइ, आइफोन सिक्स एस प्लस र आइफोन सिक्स प्लस रहेका छन् ।', '२. अमेरिकामा चाही आइफोन सेभेन सबैभन्दा लोकप्रिय आइफोनको मोडेल बनेको छ । अमेरिकामा लोकप्रिय टपटेन अन्य आइफोन मोडेलमा आइफोन एट प्लस, आइफोन सेभेन प्लस, आइफोन एक्स, आइफोन एट, आइफोन सिक्स एस, आइफोन सिक्स, आइफोन एसइ, आइफोन सिक्स एस प्लस र आइफोन सिक्स प्लस रहेका छन् ।', '३. बेलायतमा पनि आइफोन सेभेन सबैभन्दा लोकप्रिय आइफोन मोडेलको रुपमा रहेको छ । अन्य लोकप्रिय मोडेलमा आइफोन सिक्स एस, आइफोन एसइ, आइफोन सिक्स, आइफोन एट, आइफोन सेभेन प्लस, आइफोन एक्स, आइफोन एट प्ल्स, आइफोन फाइभ एस र आइफोन सिक्स प्लस रहेका छन् ।', '', '४. अष्ट्रेलियामा पनि आइफोन सेभेन नै सबैभन्दा लोकप्रिय आइफोनको रुपमा रहेको छ । त्यस्तै टपटेन लोकप्रिय मोडेलमा आइफोन सेभेन प्लस, आइफोन एट, आइफोन एक्स, आइफोन सिक्स एस, आइफोन सिक्स, आइफोन एट प्लस, आइफोन एसइ, आइफोन सिक्स प्लस र आइफोन सिक्स प्लस रहेका छन् ।', '५. रुसमा पनि आइफोन सेभेन नै सबैभन्दा लोकप्रिय रहेको छ । रुसमा आइफोन सिक्स दोश्रो स्थानमा छ ।', '', 'टपटेनमा परेका अन्य मोडेलमा सिक्स एस, फाइभ एस, एसइ, एक्स, सेभेन प्लस, एट, एट प्लस र फाइभ रहेका छन् । यस बाहेक नेदरल्याण्डमा, अर्जेन्टिना, पोल्याण्ड, रोमानिया, इजिप्ट, फिनल्याण्ड, सिंगापुर, फ्रान्स, दक्षिण अफ्रिका, जर्मनी, कोलम्बिया, स्पेन, नर्वे, ब्राजिल, स्विडेन, टर्की, इटाली, युक्रेन, जापान, आयरल्याण्ड, र पोर्चुगलमा आइफोन सेभेन लोकप्रिय छ ।', 'नाइजेरिया, फिलिपिन्स, डेनमार्क, इण्डोनेसिया र मेक्सिकोमा आइफोन सिक्स लोकप्रिय रहेको छ ।', 'सामसुङ स्मार्टफोन निर्माता मुलुक दक्षिण कोरियामा चाहीँ आइफोन सेभेन प्लस सबैभन्दा लोकप्रिय आइफोनकेा रुपमा रहेको छ । त्यस्तै थाइल्याण्ड र मलेसियामा पनि आइफोन सेभेन प्लस सबैभन्दा धेरै लोकप्रिय रहेको छ ।', 'उता इजरायलमा चाहीा आइफोन एट सबैभन्दा धेरै लोकप्रिय रहेको छ । त्यहाा आइफोन सेभेन लोकप्रियताको दोश्रो नम्बरमा परेको छ ।एन्सीको सहयोगमा ।']"
माइक्रोसफ्ट बन्यो १० खर्ब डलरको तेश्रो सार्वजनिक कम्पनी,"['काठमाडौं । अमेरिकी कम्पनी माइक्रोसफ्टको बजार मूल्य पहिलो पटक १० खर्ब डलर नाघेको छ । शेयर बजारमा कम्पनीको शेयर मूल्यमा अपेक्षा गरिएभन्दा बढोत्तरी भएसँगै माइक्रोसफ्टको मूल्य बिहीबार १० खर्ब डलर नाघेको हो ।', 'यो सँगै माइक्रोसफ्ट १० खर्ब डलर बजार भाउ भएको विश्वकै तेश्रो सार्वजनिक कम्पनी बनेको छ । यसअघि एप्पल र अमेजनले १० खर्ब डलर मूल्यको कोशेढुंगा पार गरेका थिए ।', 'माइक्रोसफ्टको क्लाउड बिजनेसमा भएको वृद्धिसँगै कम्पनीको शेयर मूल्यमा पछिल्लो एक वर्षमा एक तिहाइले वृद्धि भएको छ ।', 'बुधबार मात्रै माइक्रोसफ्टले सन् २०१८ को चौथो त्रैमासिकको वित्तीय प्रतिवेदन सार्वजनिक गर्दै कम्पनीको आम्दानीमा १४ प्रतिशतले वृद्धि भएको जनाएको थियो । उक्त त्रैमासिकमा माइक्रोसफ्टले ३० अर्ब ६० करोड आम्दानी गरेको छ । त्यस्तै खुद मुनाफामा १९ प्रतिशतले वृद्धि भएर ८ अर्ब ८० करोड पुगेको छ ।', 'सत्य नादेलाको नेतृत्वमा माइक्रोसफ्टले पछिल्ला वर्षहरुमा क्लाउड बिजनेसमा आफ्नो उपस्थिति बढाएर विन्डोज अपरेटिंग सिस्टममाथिको निर्भरता घटाएको छ ।', 'स्मरण रहोस् गत अगष्टमा एप्पल विश्वकै पहिलो १० खर्ब डलरको सार्वजनिक कम्पनी बनेको थियो भने त्यसको एक महिनापछि अमेजनले त्यो कोशेढुंगा पार गरेको थियो । तर सन् २०१८ को अन्त्यतिर शेयर बजार खस्किँदा दुवै कम्पनीको मूल्य घटेर १० खर्बभन्दा कम हुन पुगेको थियो ।', 'यद्यपि सन् २००७ मा पेट्रोइ चाइना कम्पनी पनि १० खर्ब डलरको कम्पनी बनेको थियो । तर उक्त कम्पनीमा अधिकांस हिस्सा चिनियाँ सरकारको रहेको छ । अहिले सो कम्पनीको बजार मूल्य २ खर्ब डलर रहेको छ ।', '-एजेन्सी']"
देशभित्रै डाटा राख्ने भारतको प्रस्तावमा फेसबुक संस्थापकले के भने ?,"['फेसबुक प्रयोगकर्ताका डाटालाई देशभित्रै स्टोर गर्नुपर्ने भारतको मागका विषयमा फेसबुकका संस्थापक तथा सिइओ मार्क जुकरबर्गले मुख खोलेका छन् ।', 'भारतको यस्तो मागमा विचार गर्न सकिने भएपनि यस्तो गर्नु जोखिमपूर्ण हुने उनको भनाइ छ । यदि फेसबुक प्रयोगकर्ताका डाटाहरुलाई सम्बन्धित देशमै स्टोर गर्ने माग फेसबुकले पूरा गर्न थालेमा दुनियाँका कतिपय तानाशाही देशहरुले समेत यस्तो माग गर्नसक्ने र त्यसले फेसबुक प्रयोगकर्ताको गोपनीयता र सुरक्षामाथि खतरा पैदा गर्ने उनको तर्क छ ।', 'गैरप्रजातान्त्रिक मुलुकहरुले आफ्ना नागरिकको फेसबुक डाटाहरुको दुरुपयोग गर्नसक्ने जोखिम हुन्छ ।', 'इतिहासकार तथा लेखक युवल नोआ हरारीसँग शुक्रबार कुराकानी गर्दै जुकरबर्गले स्थानीय तबरमै डाटा स्टोरेज गर्ने मागका पछाडि जुन उद्देश्य छ, त्यो निकै महत्वपूर्ण छ ।', 'भारतीय नागरिक फेसबुक प्रयोगकर्ताका डाटा अमेरिकामा संग्रहित गर्दा सुरक्षित हुने तर भारतमा संग्रहित गर्दा कसरी असुरक्षित हुन्छ भन्ने प्रश्नको उत्तर दिँदै भनेका छन्, ‘मलाई लाग्दछ कि नियत महत्वपूर्ण छ र हामीले भारतलाई अधिनायकवादी देश मान्दैनौँ ।’', 'उनले भनेका छन्, ‘डाटा लोकलाइजेसनका विषयमा हाम्रो चिन्ता भनेकै यसको खतरालाई लिएर हो । किनकि यदि कुनै ठूलो देशमा फेसबुक ब्लक भयो भने यसले फेसबुक प्रयोगकर्ता र कम्पनीको कारोबारमै असर पार्दछ । तर डाटा लोकलाइजेसन बारेमा हाम्रो सिद्धान्त नयाँ होइन, यो सदैव खतरापूर्ण हुन्छ ।’', 'हालै भारतमा लागू भएको एक नयाँ कानून अनुसार भुक्तानी डाटा भारतभित्रै संग्रहि गर्नु पर्दछ । साथै डिजिटल भुक्तानी व्यवसायसँग सम्बन्धित कम्पनीहरुले पनि तेश्रो पक्ष लेखापरीक्षण गराउनु पर्दछ ।', 'यसैबमोजिम ह्वाट्सएपले अहिले भारतमा लोकलाइजेसनका लागि एक थर्ड पार्टी लेखापरीक्षकसँग काम गरिरहेको समाचार पनि आएको छ ।', 'तथापि जुकरबर्गले भने भारतको माग पूरा गर्ने बित्तिकै दुनियाका अरु देशले पनि यस्तै माग गर्नसक्ने र प्रयोगकर्ताका डाटा दुरुपायोग गर्ने खतरा हुने बताएका छन् । तानाशाही देशका सरकारहरुले यसबाट सजिलैसँग फेसबुक प्रयोगकर्ताको डाटा कब्जामा लिन सक्नेछन् ।', 'एजेन्सी']"
ठेगाना पत्ता लगाउने एप सार्वजनिक,"['आफूलाई आवश्यक ठेगाना सजिलै पत्ता लगाउन मिल्ने मोवाइल एप सार्वजनिक भएको छ । ठेगाना सर्भिसेजले सार्वजनिक गरेको एप ‘ठेगाना’ मार्फत देशभरिको ठेगाना पत्ता लगाउन सकिन्छ ।', 'सर्भिसेजका प्रमुख कार्यकारी अधिकृत विशाल केसी यो एप व्यक्तिगत तथा व्यावसायिक प्रयोजनमा प्रयोग गर्न सकिने बताउँछन् । डेलिभरी सेवा प्राप्त गर्न, आपतकालीन सुविधा लिन, बैंक खातामा ठेगाना दर्ता गर्न, पैदल वा सवारी साधनबाट एक ठाउँबाट अर्को स्थानमा पुग्न सहज डिजिटल सुविधा प्राप्त हुने उनको भनाइ छ । केसी भन्छन्, ‘प्राकृतिक प्रकोपको बेला सजिलै राहत पुर्\u200dयाउन पनि यो एप उपयोगी हुनसक्छ ।’', 'कसरी गर्छ काम', 'ठेगाना एप ‘रि–इन्जिनियरिङ’ गरिएको यस्तो ठेगाना प्रणाली हो जसमा नेपालका विभिन्न स्थानलाई ८५ करोड इकाईमा विभाजन गरिएको हुन्छ । र, हरेक इकाई पहिचान गर्न विशिष्ट कोड दिइएको हुन्छ ।', 'ठेगानाको कोडमा ९ वटा अंक वा अक्षर दिइएको हुन्छ । पहिलो तीन डिजिटले सम्बन्धित जिल्ला जनाउँदछ भने बाँकी ६ डिजिटले तोकिएको स्थान । उदाहरणका लागि, गोश्वारा हुलाक सुन्धारा, काठमाडौंको ठेगाना बुझाउन ‘ठेगाना एप’ ले KTM-P82746\xa0 देखाउँदछ । यसमा KTM ले काठमाण्डौ जिल्ला र बाँकीले गोश्वारा हुलाकको विद्युतीय ठेगाना भन्ने जनाउँदछ ।', 'ठेगाना एपमा दर्ता गरिएपछि पछिल्ला ६ वटा नम्बर आफ्नो रुचिबमोजिम पनि राख्न सकिन्छ । यो डिजिटल एपमार्फत आफ्नो ठेगाना सम्झन र वितरण गर्न मोबाइल नम्बर याद गरे जत्तिकै सहज हुने सञ्चालकको दाबी छ ।', '‘ठेगाना’ एप निःशुल्क डाउनलोड गर्न सकिन्छ । तत्काललाई एन्ड्रोइड अपरेटिङ् सिस्टममा चलाउन सकिन्छ । आइओएस प्रयोगकर्ताका लागि पनि केही हप्ताभित्रै यो सुविधा उपलब्ध हुने सञ्चालकले जानकारी दिएको छ ।']"
ट्वीटरमा नयाँ फिचर्स : फोटो र भिडियोसहित रिट्वीट गर्न सकिने,"['काठमाडौं । माइक्रो ब्लगिङ साइट ट्वीटरले नयाँ फिचर ल्याएको छ । रिट्वीट गर्दा फोटो र भिडियोलाई समेत राख्न सकिने सुविधा ट्वीटरले ल्याएको हो ।', 'पहिले रिट्वीट गर्दा टेक्स्टमात्र राख्न सकिन्थ्यो । अब भने रिट्वीट गर्दा मिडिया -फोटो, जीआईफ र भिडियो) पनि राख्न सकिन्छ ।', 'It’s easy to express yourself by Retweeting with a comment. What if you could take it a step further and include media? Starting today, you can! Retweet with photos, a GIF, or a video to really make your reaction pop. Available on iOS, Android, andhttps://t.co/AzMLIfU3jB.pic.twitter.com/Oir5Hpkb2F', '— Twitter Support (@TwitterSupport)May 6, 2019', 'ट्वीटरले अब मूल ट्वीटको आकार अपेक्षाकृत सानो बनाइदिएको छ र रिट्वीट गर्ने प्रयोगकर्ताको मिडियालाई पूरा आकार प्रदान गरेको छ ।', 'हाल यो सुविधा मोबाइल वेबसाइटका लागि मात्र उपलब्ध गराइएको छ । एन्ड्रोइड र आईओएस दुवै प्रयोगकर्ताले यो सुविधा प्रयोग गर्न सक्छन् ।', 'कम्प्युटर डेक्सटपमा भने यो सुविधा हाल उपलब्ध छैन । आशा छ ट्वीटरले डेक्सटप प्रयोगकर्तालाई पनि यो सुविधा उपलब्ध गराउने छ ।']"
अमेजनले तिन महिनामा कमायो ३ अर्ब ६० करोड डलर नाफा,"['अमेजन कम्पनीले पछिल्लो तिन महिनामा ३ अर्ब ६० करोड अमेरिकी डलर मुनाफा कमाएको छ । सन् २०१९ को पहिलो त्रैमासिकमा कम्पनीले यो मुनाफा गरेको बिहिबार जारी वित्तिय प्रतिवेदनमा उल्लेख छ ।', 'यो नाफा गत वर्षको सोही अवधिको तुलनामा झण्डै दोब्बर हो । सन् २०१८ को पहिलो त्रैमासिकमा अमेजनले १ अर्ब ६० करोड डलर मुनाफा गरेको थियो ।', 'अमेजनले लगातार एक अर्ब डलर भन्दा माथि मुनाफा गरेको यो छैटौँ त्रैमासिक हो भने किर्तिमानी मुनाफा लगातार चौथो पटक गरेको हो ।', 'वर्षौँसम्म अमेजनले आफ्नो व्यवसायमा ठूलो मात्रामा रकम लगानी गरेको थियो । जसका कारण कम्पनीको आम्दानीमा तिव्र गतिमा वृद्धि हुँदै गयो । पछिल्लो समयमा भने कम्पनीको मुनाफा उच्चतम विन्दुतर्फ अग्रसर हुँदै केही सुस्त बन्दै गएको छ । यद्यपि निश्चित वृद्धिदरको मुनाफा भने निरन्तर गर्दै आएको छ ।', 'सन् २०१९ को पहिलो त्रैमासिकमा अमेजनले कूल ६० अर्ब डलर आम्दानी गरेको छ । जुन सन् २०१८ को अन्तिम त्रैमासिक भन्दा १७ प्रतिशतले बढि हो । यो वृद्धिदर सन् २०१५ यताकै सबैभन्दा सुस्त वृद्धिदर हो ।', 'अमेजनका विभिन्न व्यवसाय मध्ये क्लाउड कम्प्युटिङ्गबाट कूल ७ अर्ब ७० करोड डलर कमाएको छ । जुन अघिल्लो वर्षको भन्दा ४१ प्रतिशतले बढि हो ।', 'त्यस्तै विज्ञापन व्यवसायबाट यो अवधिमा कम्पनीले २ अर्ब ७० करोड डलर आम्दानी गरेको छ । एजेन्सी']"
"टेलिकमको रोमिङ सेवा सञ्चालनमा, चीन-भारत जाँदा आफ्नै मोबाइलबाट कल गर्न सकिने","['१६ वैशाख, काठमाडौं । नेपाल टेलिकमले प्रिपेड मोबाइलमा आजदेखि प्रिपेड अन्तर्राष्ट्रिय रोमिङ सेवा सञ्चालनमा ल्याउने भएको छ ।', 'प्रारम्भमा यो सेवा भारत र चीनमा लागू हुने प्रवक्ता प्रतिभा वैद्यले जानकारी दिए ।', 'अब नेपाल टेलिकमका जिएसएम प्रिपेड मोबाइल प्रयोगकर्ता चीन वा भारत गएको समयमा आफ्नै मोबाइलबाट नेपालमा कल गर्न सक्नेछन् । नेपालबाट आएको कल उठाउन र एसएमएस पठाउन तथा प्राप्त गर्ने सुविधा पनि प्रयोगकर्ताले पाउने छन् ।', 'त्यसैगरी, सोही मोबाइलबाट चीन वा भारतका स्थानीय मोबाइल अपरेटरका नम्बरमा समेत कल गर्न सक्ने प्रवक्ता वैद्यले जानकारी दिए ।', '‘चीनमा हुँदा त्यहाँका स्थानीय टेलिकम अपरेटरको टेलिफोन वा मोबाइल नम्बरमा कल गर्दा प्रतिमिनेट रु ५० लाग्नेछ भने चीनबाट नेपालमा कल गर्दा प्रतिमिनेट रु ९० लाग्ने छ’, प्रवक्ता वैद्यले भने ।', 'त्यसैगरी नेपालबाट गरेको फोन कल उठाउँदा प्रतिमिनेट रु ५३ लाग्नेछ । भारतमा हुँदा त्यहाँका स्थानीय टेलिकम अपरेटरको टेलिफोन वा मोबाइल नम्बरमा कल गर्दा प्रतिमिनेट रु ३० लाग्नेछ भने भारतबाट नेपालमा कल गर्दा प्रतिमिनेट रु ३० लाग्ने छ । नेपालबाट गरेको फोन कल उठाउँदा प्रतिमिनेट रु १४ लाग्ने छ ।', 'भारत वा चीनबाट नेपालबाहेकका देशमा कल गर्दा प्रतिमिनेट रु ३९७ लाग्ने छ भने एसएमएसको हकमा चीनबाट नेपाल पठाउँदा प्रतिएसएमएस रु ५४ र भारतबाट प्रति एसएमएस रु २४ लाग्ने छ । एसएमएस प्राप्त गर्न कुनै शुल्क लाग्ने छैन ।', 'कम्पनीको वार्षिकोत्सवको अवसरमा गत माघ २२ गते सञ्चार तथा सूचना प्रविधिमन्त्री गोकुलप्रसाद बाँस्कोटाले ‘प्रिपेड अन्तर्राष्ट्रिय रोमिङ’ सेवा शुभारम्भ गरेका थिए ।']"
अब ‘युटिलिटी पेमेन्ट’सहित मोबाइल मनीमा नेपाल टेकिलम,"['१९ वैशाख, काठमाडौं । नेपाल टेकिलमले ‘युटिलिटी पेमेन्ट सर्भिस’सहित मोबाइल मनी प्रविधि प्रयोग थाल्ने भएको छ । यसका लागि राष्ट्रिय वाणिज्य बैंक लिमिटेड र टेलिकमबीच संयुक्त लगानीमा भूक्तानी सेवा प्रदायक पब्लिक कम्पनी संचालन गर्ने सम्बन्धमा बिहिबार सम्झौता भएको छ ।', 'अब टेलिकम अन्तरगत एक सहायक कम्पनी खडा गरिनेछ । जसको पुँजी एक अर्ब बराबरको हुनेछ । केही समयमै नेपाल दूरसञ्चार प्राधिकरणबाट ‘नो अब्जेक्सन लेटर’ लिएर राष्ट्र बैंकको आशयपत्रसहित सब्सिडरी कम्पनी दर्ता हुने टेलिकमका प्रवन्ध निर्देशक डिल्लीराम अधिकारीले जानकारी दिए ।', '‘हाम्रो रिच नेटवर्क छ, करोडभन्दा बढी ग्राहक छन्, वाणिज्य बैंकको ठूलो ग्राहक छन्, पुँजी पनि छ,’ अधिकारीले भने, ‘३० प्रतिशतभन्दा बढीमा बैंकिङ पहुँच नपुगेकनो अवस्थामा यो काम थालिएपछि एउटा ठूलो फड्को मारिन्छ ।’', 'यो सेवा थाल्ने सम्बन्धी सम्झौतापत्रमा बैंकका निमित्त प्रमुख कार्यकारी अधिकृत कविराज अधिकारी र प्रवन्ध निर्देशक अधिकारीले हस्ताक्षर गरे । यो कार्यक्रममा प्रधानमन्त्री केपी शर्मा ओलीको उपस्थिति रहेको थियो ।', 'सम्झौता पश्चात संयुक्त लगानीमा संस्थापित भूक्तानी सेवा प्रदायक पब्लिक कम्पनीले नेपाल राष्ट्र बैंकबाट अनुमतिप्राप्त भएपश्चात भुक्तानी सेवा प्रदायकको सेवा सञ्चालन गर्दा नेपाल दूरसञ्चार कम्पनी लिमिटेड तथा राष्ट्रिय वाणिज्य बैंक लिमिटेडसँग प्राथमिकताका आधारमा समझदारी गरी डिजिटल बैंकिङ सेवा उपलब्ध गराउने छ ।', 'राष्ट्र बैंकले भुक्तानी सेवा प्रदायक (पेमेन्ट सर्भिस प्रोभाइडर)का रुपमा दूरसञ्चार कम्पनीहरुले काम गर्न सक्ने व्यवस्था गरिसकेको छ । मोबाइल वालेट, डिजिटल वालेट वा ई-वालेट नामबाट भुक्तानी दिन सक्ने कानुनी व्यवस्था छ ।', 'के हो मोबाइल मनी ?', 'विद्युतीय माध्यमबाट भुक्तानी गर्न सक्ने व्यवस्था गरिएका सरकारी कार्यालयहरुका लागि पनि त्यस्ता कम्पनीले सेवा दिन सक्ने व्यवस्था राष्ट्र बैंकले गरेको छ । तोकिएबाहेकका बैंकिङ सेवा दूरसञ्चार प्रदायकहरुले दिन नपाउने व्यवस्था राष्ट्र बैंकले गरेको छ । अहिले बैंकहरुले नै मोबाइल बैंकिङ सेवा दिँदै आएका छन् ।', 'कतिपय देशहरुमा बैंकहरुलाई नै दूरसञ्चार कम्पनीका सेवाले टक्कर दिइरहेका छन् । कतिपय देशमा त बैंकभन्दा बढी यस्तै दूरसञ्चार कम्पनीका वालेटहरु प्रयोगमा छन् ।', 'केन्या र तान्जानियाका यसको प्रयोग विश्मै नमूना मानिन्छ । अहिलेसम्म नेपालमा दूरसञ्चार कम्पनीले बैंकिङ सेवा थालेका छैनन् । टेलिकमका एक अधिकारीकाअनुसार अब टेकिलमको बोर्डमै यससम्बन्धी प्रस्ताव लैजाने तयारी छ ।', 'मोबाइल बैंकिङसहितको युटिलिटी पेमेन्टमा जान हामीलाई राष्ट्र बैंकका केही व्यवस्थाहरुले समस्या परेको छ । वर्तमान व्यवस्थामा टेकेर कुनै बैंक तथा वित्तीय संस्थासँग मिलेर यो सुविधा दिन टेलिकम तयार भएको हो ।', 'दूरसञ्चार सेवाले दिने यस्तो सेवाले युरोपको बैंक क्षेत्रमा नै ठूलो हलचल ल्याएको छ । यसका कारण युरोपमा मात्रै ३ वर्षमा झण्डै २ हजार बैंक शाखा बन्द गर्नुपरेको थियो । अब उपभोक्ताले अनलाइन र मोबाइल बैंकिङमा धेरै चासो देखाउन थालेका छन् ।', 'टेलिकम नै मोबइलबाटै पेमेन्ट सुविधा सुरु भएका नेपालमा पनि एकैपटक ठूलो समुदायसम्म मोबाइल बैंकिङ फैलिने अवस्था आउनेछ । यस्तो सेवा सुरु गरेमा टेकिलमका ग्राहकले अहिलेका रिचार्ज सेन्टरहरुबाटै मोबाइल वालेटमा पैसा जम्मा गर्न सक्नेछन् ।', 'जसलाई आवश्यक्ताअनुसार मोबइलबाटै भुक्तानी गर्न सकिन्छ । पानी, बिजुली, टेलिफोनको बिल तिर्नेदेखि टिकेटहरु काट्न, बिलहरु तिर्न, रकम ट्रान्सफर गर्न यो प्रविधि उपयोगी हुनेछ । मोबइलबाटै बैंकिङ सिस्टमअपरेट हुनेछ । माइक्रो इन्स्योरेन्स, लबघुवित्त, सापटी लगायतका सुविधा पनि प्राप्त हुन्छ ।', 'राष्ट्र बैंकले मोबाइल वालेटको पैसा नगदमा झिक्न सक्ने गरी त्यस्ता रिचार्ज तथा सर्भिस सेन्टरहरुलाई अधिकार दिएको छैन । बैंकबाटै पैसा झिक्नु पर्ने व्यवस्था छ ।', 'विदेशमा दूरसञ्चार सेवा दिने कम्पनीका सर्भिस सेन्टरहरुलाई पैसा हाल्न र झिक्न सक्ने अधिकार दिइएको हुन्छ । जसले गर्दा बैंकको प्रयोग ब्यापक रुपमा बढिरहेको छ । तर, नेपालमा भने यसखालको व्यवस्था गरिएको छैन ।', 'तर पनि समयको आवश्यक्ता भएकाले मोबाइल मनीसिहत युटिलिटी पेमेन्टमा जाने गरी टेकिलमले छलफल भने बाक्लो बनाएको छ । यो सेवा सुरु गर्न सकए आफ्नो सेवाको विश्वसनीयता अझै बढ्ने विश्वास टेकिलमलाई छ ।', 'यस्तै सेवाक कारण तान्जानिया र केन्यामा टेलिकमजस्तै दूरसञ्चार सेवा प्रदायकहरु बैंकभन्दा अघि छन् । सफारीकम लिमिटेडले स्वतन्त्र रुपमा मोबाइल वालेटमा आधारित वित्तीय सेवा ‘एम पेसा’ प्रदान गर्न थालेको थियो । तान्जानियामा यस्तै सेवामा भोडाफोनको बहुल्यता छ ।', 'बैंक खाता विना नै उपलब्ध गराउन सकिने यो सुविधा प्रयोग उच्च दरमा हुन्छ । केन्यामा वर्षमा करिब २१ खर्ब र तान्तानियमा १७ खर्ब रकम मोबइलबाटै कारोबार हुन्छ ।', 'ती देशमा यस्ता दूरसञ्चार कम्पनीले निक्षेप संकलन गर्नेदेखि ऋण लगानी गर्नेसम्म सेवा दिइरहेका छन् । यस्तो सुविधा नेपालमा पनि सुरु भए अधिकतम् नागरिकलाई बैकिङ सेवाको पहुँच र्पुयाउन सहयोग पुग्ने विज्ञ बताउँछन् ।']"
"गुगलको नयाँ अपरेटिङ्ग सिस्टम, के के छन् फिचर्स ?","['गुगलले आफ्नो एन्ड्रोइड अपरेटिंग सिस्टमको नयाँ संस्करण एन्ड्रोइड क्यू छिट्टै नै लञ्च गर्दैछ । बहुप्रतिक्षित एन्ड्रोइडको यो नयाँ संस्करणमा धेरै नयाँ फिचरहरु उपलब्ध हुने बताइएको छ ।', 'समाचार अनुसार एन्ड्रोइड क्यू मा गुगलले सिस्टम वाइड डार्क मोड फिचर उपलब्ध गराउनेछ । यो फिचर उपलब्ध भएमा स्मार्टफोनमा स्वचालित रुपमा बाहिरी वातावरणको आधारमा डार्क मोड एक्टिभेट हुन्छ ।', 'एन्ड्रोइडका विषयमा विभिन्न समाचार तथा खुलासाहरु पस्किरहने एन्ड्रोइड पुलिस नामक वेबसाइटका अनुसार गुगलले एन्ड्रोइड क्यू मा जुन सिस्टम वाइड डार्क मोड फिचर दिनेवाला छ त्यसले तय गरिएको समयमा स्मार्टफोनको डार्क मोड लाई सूर्योदय तथा सूर्यास्तमा अटोम्याटिक रुपमा अन-अफ गर्नेछ ।', 'अर्थात् अँध्यारो हुँदा स्मार्टफोन आफै डार्क मोडमा जानेछ भने उज्यालो वा घामका बेलामा यो डार्क मोडबाट बाहिर आउनेछ । वास्तवमा यसले विद्यमान एन्ड्रोइड डिभाइसमा रहेको नाइट लाइट फिचर जस्तै काम गर्नेछ ।', 'सिस्टम वाइड डार्क मोड फिचर सुन्दा निकै राम्रो लाग्न सक्दछ । तर यसमा केही कमीहरु देखिएका छन् । यो फिचरलाई एक्टिभेट गरेपछि यसले स्वचालित रुपमा सूर्योदय र सूर्यास्तको समयमा काम गर्नेछ । यो फिचरलाई आफ्नो आवश्यकताको समय अनुसार अन वा अफ गराउने गरी कस्टमाइज गर्न सकिँदैन । अर्थात् दिनको समयमा कुनै अँध्यारो ठाउँमा जानुपर्यो भने पनि मोबाइल डार्क मोडमा आउने छैन । यद्यपि यो फिचर लञ्च भएसँगै प्रयोगकर्ताका प्रतिक्रिया र गुनासाहरुका आधारमा गुगलले यसलाई अपडेट गर्दै कस्टमाइज गर्न मिल्ने बनाउने अपेक्षा गरिएको छ ।', 'एन्ड्रोइड पुलिसका अनुसार एन्ड्रोइड क्यू मा डिभाइसको ब्याट्री सकिन थालेको जनाउ दिने एउटा गज्जबको फिचर पनि हुनेछ । यो फिचर फोनको ब्याट्री कम भएसँगै एक्टिभेट हुनेछ । यसले ब्याट्री कम भएसँगै फोनको ब्राइटनेस कम गर्ने र पावर सेभिंग मोडमा लैजानेछ । जसका कारण फोनमा ब्याट्रीको खपत तत्कालका लागि केही कम हुन जाने र ब्याट्रीको चार्ज केही समय बढि टिक्नेछ ।', 'समाचार अनुसार यी फिचरका अलावा एन्ड्रोइड क्यू मा फेशियल रिक्गनिसन, प्राइभेसी कन्ट्रोल, एप पर्मिशन सेटिंग्स, डेस्कटप मोड, बिल्ट इन स्त्रिmन रेकर्डर लगायतका फिचरहरु पनि रहनेछन् ।एजेन्सीको सहयोगमा']"
यी हुन् सबैभन्दा खराब पासवर्ड,"['आफ्ना डिजिटल अकाउन्टको पासवर्ड व्यवस्थापन अहिले सबैभन्दा जटिल विषय हो । व्यक्तिका विभिन्न खाले अनलाइन अकाउन्ट हुन्छन् र यस्ता अकाउन्टको पासवर्ड चयनमा धेरैले सजिलो बाटो रोज्दछन् ।', 'आफ्नो पासवर्ड आफैले भुल्ने डरले धेरै मानिसले सजिलो खालको पासवर्ड राख्दछन् । जसका कारण जो कोहीले पनि सजिलै पासवर्ड पत्ता लगाउन सक्दछन् । अझ अरुका अकाउन्ट ह्याक गर्ने दाउ रचिरहेका ह्याकरहरुका लागि यस्ता सजिला पासवर्डले झनै सजिलो पारिदिन्छ ।', 'बेलायतको नेसनल साइबर सेक्योरिटी सेन्टरले हालै एउटा सर्भे गरेको छ । जसअनुसार विश्वको सबैभन्दा कमजोर पासवर्ड १२३४५६ रहेको छ ।', 'करोडौँ मानिसहरुले आफ्नो अकाउन्टमा यहीँ १२३४५६ लाई पासवर्डको रुपमा राखेका हुन्छन् ।', 'रिपोर्टअनुसार २ करोड ३२ लाख प्रयोगकर्ताले १२३४५६ लाई पासवर्डको रुपमा प्रयोग गरेका छन् ।', 'त्यस्तै १२३४५६७८९ लाई पासवर्डको रुपमा प्रयोग गर्ने मानिसको संख्या ७७ लाख रहेको छ । त्यस्तै querty,\xa0password तथा १११११ लाई पासवर्ड बनाउनेको संख्या पनि निकै धेरै छ ।', 'सर्भेका अनुसार आफुलाई सबैभन्दा मन पर्ने सुपरस्टारको नामलाई पासवर्डको रुपमा प्रयोग गर्नेको संख्या पनि कम छैन । यस अनुसार पासवर्डमा सबैभन्दा धेरै प्रयोग भएको पात्र superman हो । त्यस्तै naruto, trigger, pokemon\xa0 तथा batmanलाई पनि उल्लेख्य मात्रामा पासवर्डको रुपमा प्रयोग गरिएको छ ।', 'त्यस्तै आफ्नो फेवरेट खेलकुद टीमको नामलाई पनि पासवर्ड बनाउने इन्टरनेट प्रयोगकर्ता लाखौँ छन् । लिभरपुल, चेल्सी तथा आर्सनल जस्ता क्लबहरु पासवर्डको रुपमा प्रयोग हुने मामिलामा अगाडि देखिएका छन्।', 'शोधकर्ताका अनुसार २ करोड ३० लाख पटक भएका फरक फरक ह्याकिङमा १२३४५६ पासवर्ड भएका अकाउन्टहरु निसानामा परेको पाइएको छ ।', 'यो रिपोर्टमा सबैभन्दा धेरै प्रयोग भएका १ लाख पासवर्डको सूचि छ जुन ट्राई हन्टले तयार गरेको have I been pwned डाटाबेसबाट लिइएको हो । स्मरण रहोस् ट्राइ हन्टले हालै विश्वकै सबैभन्दा वृहत इमेल आइडी ह्याकिंग काण्डको खुलासा गरेको थियो ।', 'बेलायतको नेसनल साइबर सेक्योरिटी सेन्टरको रिपोर्ट अनुसार विश्वमा सबैभन्दा कमजोर तथा खतरनाक पासवर्ड यी हुन् :', '– 123456– 123456789– Qwerty– Password– 111111– 12345678– abc123– 1234567– password1– 12345– 1234567890– 123123– 000000– Iloveyou– 1234– 1q2w3e4r5t– Qwertyuiop– 123– Monkey– Dragon', 'एजेन्सीको सहयोगमा', '']"
फेसबुक संस्थापकले पत्नीको लागि बनाए यस्तो ‘जिनियस’ बाकस,"['सोसल नेटवर्किङ्ग साइट फेसबुकका सीईओ मार्क जुकरबर्गले आफ्नो फेसबुक तथा इन्स्टाग्राममा एक तस्वीर पोष्ट गरेका छन् ।', 'जुकरबर्ग आफैंले हालै आविष्कार गरेको एउटा डिभाइसको तस्वीर हो त्यो ।', 'तर जुकरबर्गको त्यो आविष्कार सोसल मिडिया प्लाटफर्मसँग सम्बन्धित छैन । वास्तवमा उनले एउटा काठको बाकस बनाएका छन् जुन बिहान ६ देखि ७ बजेसम्म चम्किन्छ ।', 'जुकरबर्गले आफ्नी पत्नी डाक्टर प्रिसिला चानका लागि उक्त बाकसको आविष्कार गरेका हुन् ।', 'आफूलाई उक्त बाकस बनाउनका लागि पत्नी प्रिसिलाबाट प्रेरणा प्राप्त भएको जुकरबर्गले उल्लेख गरेका छन् ।', 'फेसबुक पोष्टमा उनले लेखेका छन्, ‘बिहान बच्चालाई तयार गर्नका लागि उनी उठेर आफ्नो फोनमा कति बज्यो ? भनेर समय हेर्ने गर्दछिन् । यसरी बिहान ढिलो उठिन्छ कि भनेर चिन्ता गरेर सुत्दा राम्रोसँग निद्रा नै पर्दैन उनलाई । एकपटक घडी हेरेपछि फेरि सुत्न सक्दिनन् ।’', 'उनका अनुसार, काठको बाकसबाट निस्कने प्रकाशले समयको जानकारी दिनेछ र यो चम्किएपछि पत्नी वा आफूमध्ये एकजना उठेर बच्चालाई तयार गर्नुपर्ने समय भयो भन्ने जानकारी दिनेछ । यसको प्रकाशले निद्रा पनि नबिथोल्ने उनको भनाइ छ ।', 'जुकबरर्गले अगाडि लेखेका छन्, ‘यो बक्सले समय देखाउँदैन, जसका कारण चानलाई समयको बारेमा चिन्ता हुँदैन । अहिलेसम्म यसले अपेक्षाभन्दा पनि राम्रो काम गरिरहेको छ । अब उनी राम्रोसँग सुत्न पाउनेछिन् । एक इन्जिनियरको रुपमा आफ्नो जीवनसाथी राम्रोसँग सुत्न सकून् भनेर यस्तो डिभाइस बनाउनु उनीप्रति माया र आभार प्रकट गर्ने मेरो लागि सबैभन्दा उत्तम तरिका हो ।’', 'जुकरबर्गको यो पोस्टमा ठूलो संख्याका कमेन्ट्स आएका छन् । फेसबुकका पूर्व म्यानेजर डेभ मार्टिनले उक्त डिभाइसलाई जिनियस नामाकरण गरेका छन् ।', 'एजेन्सीको सहयोगमा']"
"सरकारी सर्भर ‘डाउन’, देशभर सेवा प्रभावित","['२२ वैशाख, काठमाडौं । देशभरका सरकारी कार्यालयका वेबसाइट खुल्न छाडेका छन् । सरकारी सिस्टम gov.np डाउन भएपछि देशभरका सवारी वेबसाइट नखुलेका हुन् ।सरकारी सर्भर डाउन भएपछि देशरभरका सरकारी सेवा प्रभावित भएका छन् । डोमेन नेम सर्भर (डीएनएस)मा भएको समस्याले गर्दा सेवाग्राही प्रभावित भएका छन् ।', 'हाल सरकारले विभिन्न सेवालाई अनलाइनमा आधारित बनाउँदै लगेको छ । सर्भर डाउन भएपछि देशभरका विभिन्न सरकारी कार्यालयमा अनलाइनबाट हुने काम बन्द भएको हो । विशेष गरी मालपोत, यातायात, राहदानी लगायतका विभागका सेवाग्राही सर्भर डाउन भएपछि समस्यामा परेका छन् । एकीकृत सर्भरमा आवद्ध भएका सरकारी कार्यालयमा अनलाइनमा आधारत कामकाज ठप्प भएको छ ।', 'सरकारी कार्यालयहरुमा पछिल्लो सयममा अनलाइन सेवा दिने क्रम बढेपनि त्यसअनसुसार सर्भरको क्षमता विस्तार नगर्दा समस्या भएको राष्ट्रिय सूचना प्रविधि केन्द्र (जीआईडीसी)ले जनाएको छ । एकैपटक सर्भरमा उच्च ट्राफिक आउँदा सर्भर डाउन भएको केन्द्रले जवानकारी दिएको छ ।', 'जीआईडीसीका सहकायक निर्देशक रमेश पोखरेलका अनुसार सर्भर डाउनको समस्या बारम्बार देखिने गर्छ । आइतबारको समस्या हल भइसकेको दावी उनले गरे । तर, दिउँसो कुनै मुख्य सर्भरमा निर्भर कुनै सरकारी वेबसाइटहरु खुलेका छैनन् ।', '‘ट्राफिक अनुसार क्षमता त बढाइरहेका छौं, कहिलेकाँही सरकारी कार्यालयमा कर्मचारीको अनभित्रताले एक ठाउँमा जोड्ने पर्ने तर अन्तै जोडिदिन्छन्, त्यसले पनि सिस्टमलाई समस्यामा पार्छ,’ उनले भने,’अन्य खालका ब्रेाडकास्ट लगायतमा प्राविधिक समस्या पनि हुने गर्छ ।’']"
"भारतमा टिक टक फुकुवा, अदालतको आदेश उल्टियो","['१२ वैशाख, काठमाडौं । भारतको मद्रास उच्च अदालतले लोकप्रिय एप ‘टिक टक’ माथि लगाइएको प्रतिबन्ध हटाएको छ । अदालतले बुधबार भएको सुनवाईपछि प्रतिबन्ध हटाएको हो ।', 'भारतमा टिक टक प्रतिवन्धित हुँदा चिनीया कम्पनी बाइटडान्स टेक्नोलोजीलाई दैनिक ३.५ करोड रुपैयाँ घाटा भइरहेको थियो । कम्पनीले भारतमा एक अर्ब डलरको लगानी थप्ने तयारी गरिरहँदा सरकारले चालेको कदमले उसलाई ठूला धक्का लागेको थियो ।', 'यसअघि मद्रास उच्च अदालतले नै अश्लीलता फैलाएको भन्दै टिक टकमाथि रोक लगाएको थियो । त्यसपछि सरकारले गुगल र एप्पललाई आफ्नो एप स्टोरबाट टिक टक हटाउन अनुरोध गर्\u200dयो । सो बमोजिम गुगल र एप्पलले टिक टक हटाएका थिए । त्यसैले भारतमा नयाँ प्रयोगकर्ताले टिक टक डाउनलाडेड गर्न नसक्ने अवस्था थियो । पहिल्यै डाउनलोड गरेकाहरुले भने प्रयोग गर्न प्रतिवन्ध थिएन ।', 'अदालतको आदेशपछि बाइटडान्सले पुनरावेदन गर्\u200dयो । साथै सर्वोच्च अदालतमा पनि उसले पुनरावेदन गरेको थियो । सर्वोच्चले यो विषयलाई मद्रास अदालतमै पठाइदियो । मद्रास अदालतले पुनरावेदनको सुनवाई गर्दै आफ्नो आदेश उल्टाएको हो । अब भारतमा टिक टक डाउनलोड गर्नु अवैध मानिने छैन ।', 'अदालतको नयाँ आदेशपछि कम्पनीले खुशी व्यक्त गरेको छ, ‘हामी यो निर्णयबाट हुशी छौं । भारतमा टिक टकलाई धेरै माया गरिन्छ । अब थप प्रयोगकर्ताहरु यसमा आवद्ध हुने विश्वास लिएका छौं,’ कम्पनीका एक प्रवक्ताले सीएनएनलाई भनेका छन् ।', '१५ सेकेन्डको छोटो भिडियोहरु सेयर गर्ने प्लेटफर्मको रुपमा रहेको टिक टकका भारतमा ३ करोडभन्दा बढी प्रयोगकर्ता छन् । विश्वभर यसका १ अर्बभन्दा बढी प्रयोगकर्ता छन् । टिक टकले भारतमा लगानी बढाउने तयारी गरिररहेको थियो ।']"
आफूले चाहेको समयमा यसरी पठाउनुहोस् जिमेल,"['यदि तपाईं कुनै जरुरी बैठकमा वा काममा व्यस्त हुनुपर्नेछ तर त्यही बेला नै तपाईंले केही इमेल पनि पठाउनुपर्नेछ भने चिन्ता मान्नु पर्दैन । किनकी जिमेलमा तपाईंले निश्चित समयमा इमेल प्रेषित हुनेगरी शेड्यूल गर्न सक्नुहुनेछ ।', 'गत वर्ष जिमेलले यो फिचर ल्याएको हो । यसको सहयोगले जिमेल प्रयोगकर्ताले आफूले चाहेको समयमा प्रेषित हुनेगरी इमेललाई पाइपलाइनमा राख्न सक्दछन् । यद्यपि गुगलको यो फिचरका प्रयोगकर्ता निकै कम रहेको र धेरै जिमेल प्रयोगकर्ताले यस फिचरको बारेमा जानकारी पनि नपाएको बताइन्छ ।', 'आफ्नो इमेल सेवाको १५ औँ वर्षगाँठका अवसरमा गुगलले शेड्यूल फिचर घोषणा गरेको थियो । यदि तपाईं पनि जिमेलमा आफुले चाहेको समयमा इमेल प्रेषित हुनेगरी शेड्यूलिङ्ग गर्न चाहनुहुन्छ भने यी उपाय अपनाउनु पर्दछ :', '१. ब्राउजर खोलेर त्यसमा जिमेल लगइन गर्नुहोस्', '२. जिमेलको बायाँ भागमा रहेको कम्पोज बटनमा क्लिन गर्नुहोस्', '३. जब न्यू मेसेज विन्डो खुल्नेछ तब त्यहाँ आफूले लेख्न चाहेको इमेल लेख्नुहोस् र आफूले पठाउन चाहेको व्यक्तिको इमेल ठेगाना पनि लेख्नुहोस् सम्बन्धित ठाउँमा', '४. त्यसपछि send मा क्लिक गर्नुको साटो त्यसैसँग रहेको एरो आइकनमा क्लिक गर्नुहोस् र त्यहाँ रहेको schedule send अप्सनमा क्लिक गर्नुहोस् ।', '५. त्यसपछि एउटा सानो विन्डो खुल्नेछ, जसमा possible time अप्सन देखिन्छ ।', '६. यदि उपलब्ध अप्सनमा तपाईंका लागि आवश्यक समयको विकल्प उपलब्ध छैन भने pick date and time अप्सनमा क्लिन गर्नुहोस् ।', '७. अन्ततः क्यालेन्डर देखा पर्नेछ र त्यहाँ तपाईंले मिति र समय छनोट गरी उक्त इमेललाई समय तालिकामा राख्न सक्नुहुनेछ । त्यसो गर्दा तपाईंले छनोट गरेको सोही समयमा उक्त इमेल सम्बन्धित व्यक्तिलाई जानेछ ।', 'यसलाई फोटोमा पनि हेर्नुहोस्', '', '', '', '', '', '']"
२ हप्ता बन्देज लाग्दा टिकटकले गुमायो डेढ करोड प्रयोगकर्ता,"['लोकप्रिय भिडियो शेयरिङ एप टिकटकमाथि हालै भारतले २ हप्तासम्म प्रतिबन्ध लगायो । त्यसरी २ हप्तासम्म बन्देज लाग्दा टिकटकले भारतमा झण्डै डेढ करोड नयाँ प्रयोगकर्ता थप्ने मौका गुमाएको छ ।', 'Sensor Tower नामक एनालिटिक्स फर्मको एक नयाँ रिपोर्टले उपर्युक्त तथ्यको खुलासा गरेको हो । टिकटक चिनिया कम्पनी Bytedance\xa0को स्वामित्वमा रहेको छ ।', 'उक्त रिपोर्ट अनुसार यदि भारतमा टिकटकमाथि प्रतिबन्ध नलागेको भए गत अप्रिल महिना टिकटकका लागि भारतमा अहिलेसम्मकै उत्कृष्ट महिनाको रुपमा दर्ज हुन्थ्यो । भारतमा करीब ६० करोड इण्टरनेट प्रयोगकर्ता रहेका छन् भने टिकटक प्रयोगकर्ताको संख्या १२ करोड रहेको छ । भारतमा दुईहप्ते प्रतिबन्ध सँगै अप्रिल महिनाको टिकटकको समग्र विश्वव्यापी डाउनलोड दरमै ३३ प्रतिशतले गिरावट देखिएको छ । तर प्रतिबन्ध फुकुवापछि भने भारतमा यो एपका नयाँ डाउनलोडकर्ताको संख्या तीव्र रुपमा बढेको अपेक्षा गरिएको छ ।', 'सेन्सर टावर रिपोर्ट अनुसार, टिकट पहिले नै एप स्टोरमा टपटेन एपको रुपमा परिसकेको छ । एप्पलको एपस्टोरमा सबैभन्दा धेरै डाउनलोड गरिएका एपमा टिकटक छैटौँ स्थानमा रहेको छ । फोटो तथा भिडियो एपको विधामा यो नै पहिलो नम्बरमा पर्दछ । त्यस्तै गुगल प्ले स्टोरमा पनि टिकटक तिव्र गतिमा अगाडि आइरहेको छ ।', 'भारतमा डाउनलोडमाथिको प्रतिबन्धका कारण आफुलाई दैीनक ५ लाख डलरको नोक्सानी भएको र अढाई सय भन्दा धेरै कर्मचारीहरुको जागिर पनि संकटमा परेको टिकटकले जनाएको थियो । साथै टिकटकले आफ्नो प्लेटफर्ममा रहेका ६ लाख भन्दा धेरै आपत्तिजनक तथा संदिग्ध भिडियोहरु हटाएको पनि दाबी गरेको छ ।', 'स्मरण रहोस् बालबालिकाहरुलाई अश्लील सामाग्रीहरुमा फसाएको भन्दै भारतीय अदालतले टिकटकमाथि प्रतिबन्ध लगाउन आदेश दिएसँगै भारतमा गत महिना टिकटक डाउनलोड गर्न प्रतिबन्ध लगाइएको थियो । तर उक्त आदेशका सम्बन्धमा टिकटकले पुनरावेदन गर्दै आफूले लाखौँ आपत्तिजनक सामाग्रीहरु हटाएको दाबी गरेसँगै भारतले टिकटमाथिको प्रतिबन्ध हटाएको थियो ।', 'विश्वमा अन्य दिग्गज प्रविधि कम्पनीहरुले भारतीय बजारमा सफलता प्राप्त गर्न निकै संघर्ष गर्नु परिरहेको बेला टिकटकले भने भारतमा ठूलो सफलता प्राप्त गरिरहेको छ ।एजेन्सी']"
फेसबुकमा ‘जीवित’भन्दा ‘मृतक’को संख्या धेरै हुने,"['सन् २०१९ को पहिलो त्रैमासिकको रिपोर्ट सार्वजनिक गर्दै फेसबुकले आफ्ना दैनिक सक्रिय प्रयोगकर्ताको संख्या २ अर्ब ३८ करोड नाघेको जनाएको थियो ।', 'फेसबुक प्रयोगकर्ताको संख्यामा भइरहेको लगातारको वृद्धिको अर्को एउटा रोचक तथा अनौठो पाटोको खुलासा हालै भएको छ ।', 'एक अध्ययन अनुसार, सन् २०७० सम्ममा फेसबुकमा जिउँदा प्रयोगकर्ता भन्दा मृतक मान्छेका फेसबुक अकाउन्टको संख्या धेरै हुनेछ । अक्सफोर्ड विश्वविद्यालयका शोधकर्ता कार्ल ओहम्यान र डेभिड वाट्सनले गरेको अध्ययन अनुसार यदि फेसबुक प्रयोगकर्ताको वृद्धिदर हालकै अवस्थामा रहेमा यो शताब्दीको अन्त्यसम्ममा फेसबुकमा मृतक मान्छेका अकाउन्टको संख्या ४ अर्ब ९० करोड पुग्नेछ । फेसबुकको प्रयोगकर्ता वृद्धिको दर अहिले १३ प्रतिशत रहेको छ ।', 'शोधकर्ताहरुका अनुसार फेसबुक अहिले मानव इतिहासकै सबैभन्दा ठूलो मानवीय संग्रहालय बनेको छ जसमा असंख्य मानव व्यवहार तथा संस्कृतिको भण्डार रहेको छ । फेसबुकको यस्तो अर्काइभमाथि नियन्त्रण गर्नु एक किसिमले मानव इतिहासमाथि नै नियन्त्रण गर्नु सरह हुने शोधकर्ताको मत छ ।', 'विश्वका अर्बौं मानिसहरुका ती असंख्य तथ्यांकमाथि फेसबुकजस्तो कुनै एउटा नाफामूखी कम्पनीको मात्र पहुँच हुनु नहुने र ती असंख्य डाटाको संरक्षण गर्नका लागि फेसबुकले विश्वका इतिहासबेत्ता तथा विज्ञहरुलाई आमन्त्रण गर्नुपर्ने शोधकर्ता वाट्सन बताउँछन् ।', 'स्मरण रहोस् कुनै पनि फेसबुक प्रयोगकर्ताको मृत्यु भएको जानकारी प्राप्त हुनासाथ फेसबुकले उक्त अकाउन्टलाई संस्मरणात्मक अकाउन्ट अर्थात् लिगेसी अकाउन्टमा परिणत गर्दछ । यसलाई मेमोराइज्ड अकाउन्ट पनि भनिन्छ ।', 'फेसबुकको सेटिंग्समा एउटा अप्सन रहेको छ जहाँ लिगेसी अकाउन्ट सेलेक्ट गरेसँगै उक्त अकाउन्ट मेमोरियलाइज्ड अकाउन्टमा परिणत हुन्छ ।', 'एजेन्सी']"
हरेक दिन कतिजना मानिसले ट्वीटर लगइन गर्छन् ?,"['अनलाइनमार्फत हुने दुव्र्यवहार तथा दुरुपयोगलगायतका विषयमा आलोचना बढिरहँदा पनि सोसल मिडिया प्लाटफर्म ट्वीटरको लोकप्रियतामा वृद्धि भैरहेको छ ।', 'पछिल्लो तथ्यांकले ट्वीटरको लोकप्रियताको वृद्धिदर झनै उकालो लागिरहेको देखाएको छ ।', 'ट्वीटरले हालै आफ्नो सन् २०१९ को पहिलो त्रैमासिकको रिपोर्ट सार्वजनिक गरेको छ । उक्त रिपोर्ट अनुसार अहिले हरेक दिन १३ करोड ४० लाख मानिसले ट्वीटर लगइन गर्दछन् ।', 'सन् २०१८ को अन्तिम त्रैमासिकमा दैनिक ट्वीटर प्रयोगकर्ताको संख्या १२ करोड ६० लाख रहेकोमा पछिल्लो त्रैमासिकमा उक्त संख्यामा ८० लाखले वृद्धि भएको हो ।', 'ट्वीटरका अनुसार यो तथ्यांक केवल ट्वीटरमा विज्ञापन हेर्ने ट्वीटर प्रयोगकर्ताको हो । ट्वीटरमा विज्ञापन नहेर्ने प्रयोगकर्ताको संख्या बढी रहेको हुँदा ट्वीटरका यथार्थ प्रयोगकर्ताको संख्या झनै बढि रहेको सहजै अनुमान गर्न सकिन्छ ।', 'ट्वीटरका अनुसार ट्वीटरका मासिक सक्रिय प्रयोगकर्ताको संख्या बढेर ३३ करोड पुगेको छ । अघिल्लो त्रैमासिकमा यो संख्या ३२ करोड १० लाख थियो । यसले ट्वीटर प्रयोगकर्ताको संख्यामा उल्लेखनीय रुपमा वृद्धि भैरहेको पुष्टि गरेको छ ।', 'तर संख्यामा भैरहेको यो वृद्धिका बाबजुत खासगरी महिला प्रयोगकर्ताले ट्वीटरमा हिंसा तथा दुव्र्यवहारका गुनासोहरुमा वृद्धि भैरहेको छ । यस्तो समस्या समाधान गर्न था स्वस्थ संवादलाई प्रवद्र्धन गर्नका लागि ट्वीटरले नयाँ नयाँ फिचरहरु थप गरिरहेको छ ।', 'एजेन्सीको सहयोगमा']"
एनसेलले ल्यायो ‘कलआयो पैसा पायो’ अफर,"['१५ वैशाख,काठमाडौं । एनसेल प्राईभेट लिमिटेडले आफ्नो कस्टमर लोयल्टि कार्यक्रम अन्तर्गत ग्राहकहरुले औधि मन पराएको आकर्षक अफर ‘कलआयो पैसा पायो’ यो वर्ष पनि ल्याएको छ । यस योजनाअन्तर्गत ग्राहकले अब विश्वका जुन सुकै देशबाट आएको अन्र्तराष्ट्रिय आगमन कलमा दुई मिनेट वा सो भन्दा बढि कुरा गर्दा प्रत्येक मिनेट रु २ बोनस स्वरुप प्राप्त गर्नेछन् ।', 'यो अफर सोमबार (वैशाख १६) लागु भई तीन महिनासम्म जारी रहनेछ\xa0 । एनसेलका ग्राहकले विदेशबाट आफ्ना आफन्त, साथीभाई र परिवारजनले गरेको कलमा कुरा गर्दा पहिलो दुई मिनेट पश्चात १० मिनेटसम्म प्रत्येक मिनेटको रु २ को दरले बोनस पाउनेछन् । यसको अर्थ अन्र्तराष्ट्रिय आगमनकलमा कुरा गर्दा ग्राहकले रु १८ सम्म बोनस प्राप्त गर्नेछन् ।', 'यसरी प्राप्त बोनस ७ दिनका लागि मान्यहुनेछ । ग्राहकले उक्त बोनस एनसेलको नेटवर्क भित्र कुरा गर्न, एसएमएस पठाउन र इन्टरनेट चलाउन समेत प्रयोग गर्न सक्छन् । एनसेलका सबै पि्रपेड तथा पोष्टपेड ग्राहकले १७१२६ मा डायल गरि यो योजना निःशुल्क सुचारु गरी लाभ लिन सक्छन् । त्यसैगरी, ग्राहकले अंगे्रजीमा ‘ए’ टाइप गरी १७१२६ माएसएमएस पठाएर पनि यो बोनस योजनामा सामेल हुन सक्छन् ।', 'बोनसका साथै, अन्र्तराष्ट्रिय आगमन कलमा कुरा गरी यस योजनाको मापदण्ड पुरा गरेका ग्राहकले प्रत्येक हप्ता सामसुङ्ग ग्यालेक्सी ए ट्वान्टी स्मार्टफोन पनि जित्न सक्नेछन् । यो योजना अवधिभर प्रत्येक हप्ता १० जना ग्राहकले १/१ थान स्मार्टफोन पाउनेछन् । एक हप्ताको समयावधिमा ग्राहकले पाएको बोनस, अन्र्तराष्ट्रिय आगमन कलको संख्या र औसत कलको समय अनुसार विजेताको छनोट गरिनेछ ।', 'आफ्ना परिवारका सदस्य, आफन्त र साथीभाई विदेशमा रहेका र उनीहरुसँग सम्पर्कमा रहिरहनु पर्ने ग्राहकका लागि थप मुल्य प्रदान गर्दै यो आकर्षक योजना ल्याउन पाएकोमा कम्पनी हषिर्त रहेको एनसेलले जनाएको छ । यो योजनाले ग्राहकलाई\xa0 विदेशमा रहेका साथीभाई तथा परिवारका सदस्यसँग सम्पर्कमा रहँदै, एनसेलको नेटवर्कमा रहका अन्य आफन्तजन तथा साथीभाईसँग थप सम्पर्कमा रहन मद्दत गर्नेछ ।', '', '']"
"विद्यार्थीहरुका लागि टेलिकमको आकर्षक अफर, १ वर्षसम्म बोनस","['१२ वैशाख, काठमाडौं । नेपाल टेलिकमले एसईई दिएका र अन्य विद्यार्थीहरुका लागि विभिन्न अफर उपलब्ध गराइरहेको छ ।', 'कम्पनीले एसईई परीक्षा दिएका र उच्च शिक्षा अध्ययनरत विद्यार्थीहरुका लागि उपलब्ध गराएको यो आकर्षक ‘विद्यार्थी अफर’ विद्यार्थीमाझ लोकपि्रय भइरहेको छ । पहिले देखि नै उपलब्ध सो अफरलाई विद्यार्थीहरुको सुविधा र मागलाई विचार गरी हाल पनि निरन्तरता दिइएको हो ।', 'सो ‘विद्यार्थी अफर’ अन्तर्गत विद्यार्थीहरुलाई ५० रुपैयाँ टक भ्यालु भएको सिम निःशुल्क उपलब्ध गराइएको छ । सो रकम मध्ये १० रुपैयाँबाट कल गर्न, डाटा खरिद गर्न वा एसएमएस गर्न सकिने सुविधा छ । बाँकी ४० रुपैयाँबाट ४० मिनेट कल गर्न, ६० एमबी डाटा खरिद गर्न र २० वटा एसएमएस पठाउन सकिने सुविधा उपलब्ध गराइएको छ । यी सबै सुविधा ३० दिनभित्र उपभोग गरिसक्नु पर्ने व्यवस्था गरिएको छ ।', 'यसका साथै ‘विद्यार्थी अफर’ अन्तर्गतको सिम लिएका विद्यार्थीलाई ६ महिनासम्म बोनसको रुपमा प्रतिमहिना ४० मिनेट भ्वाइस कल गर्ने, ६० एमबी डाटा चलाउने र २० वटा एसएमएस पठाउने सुविधा समेत उपलब्ध गराउने व्यवस्था छ । यो सुविधा उपभोग गर्ने समयावधि ७ दिनको हुनेछ ।', 'त्यसैगरी सो अफर अन्तर्गत रजिष्टर गरिएका सिममा ५० रुपैयाँ वा सो भन्दा बढी रकम रिचार्ज गर्दा समेत १ वर्षसम्म प्रत्येक रिचार्जमा बोनस उपलब्ध गराउने व्यवस्था गरिएको छ । ५० रुपैयाँ रिचार्ज गर्दा बोनस अन्तर्गत १० मिनेट भ्वाइस कल गर्न र ५० एमबी डाटा खरिद गर्न सकिने छ । रिचार्ज गरिसके पछि यो सुविधा ३ दिन भित्र उपभोग गरिसक्नु पर्नेछ ।', 'निःशुल्क सिम उपलब्ध गराइने यो ‘विद्यार्थी अफर’ अन्तर्गत विविध सहुलियत एवं सुविधा तथा वोनस उपहारसमेत भएकोले यो अफर विद्यार्थीहरुबीच लोकपि्रय भइरहेको छ ।', 'यस अफर अन्तर्गत उपलब्ध सुरुको १० रुपैयाँबाहेक अन्य रकमबाट नेपाल टेलिकमकै नेटवर्क भित्रका नम्बरमा मात्र भ्वाइस कल गर्न र एसएमएस पठाउन सकिने छ ।', 'यो अफर २०७६ असार २६ गतेसम्म उपलब्ध गराइनेछ । अफर अन्तर्गत प्राप्त प्याकेज भने सिम एक्टिभ भएको ६ महिनासम्म उपलब्ध हुनेछ भने रिचार्जमा प्राप्त बोनस एक बर्ष सम्म उपलब्ध हुनेछ ।', 'एसईई, उच्च मावि र सोभन्दा माथिल्लो तहका बिद्यार्थीहरुलाई बिद्यार्थी अफरको सिम उपलब्ध गराउने व्यवस्था गरिएको छ । एसईई दिएका विद्यार्थीहरुले सो सिम लिनका लागि विद्यालयको आईडी कार्ड वा परीक्षाको एडमिट कार्ड, फोटो र आफ्नो अभिभावकको नागरिकताको प्रतिलिपी उपलब्ध गराउनु पर्नेछ ।', 'त्यसैगरी उच्च मावि र सोभन्दा माथिल्लो तहका विद्यार्थीहरुले आफ्नो नागरिकताको प्रमाणपत्र, फोटो र उच्च मावि वा कलेजको परिचय पत्रको प्रतिलिपी उपलब्ध गराउनु पर्नेछ ।']"
भिडियो च्याट एप बन्द गर्दै फेसबुक,"['फेसबुकले आफ्नो भिडियो च्याट एप बन्द गर्ने भएको छ । ग्रुप भिडियो च्याटको प्रमुख एप हाउसपार्टीको एक क्लोन बन्द गर्ने निर्णय फेसबुकले गरेको हो ।', 'द भर्जको रिपोर्ट अनुसार बोनफायर नामको क्लोन एप यहीँ महिनादेखि नै बन्द हुनेछ । सन् २०१७ को अन्त्यमा फेसबुकले डेनमार्कमा यो एपको परीक्षण सुरु गरेको थियो ।', 'फेसबुकले भनेको छ, ‘मेमा हामीले बोनफायर बन्द गर्दैछौं । हामीले यसबाट जे सिक्यौं त्यसलाई हामीले विद्यमान तथा भविष्यका अन्य प्रडक्टहरुमा सामेल गर्नेछौं ।’', 'मुख्य एप हाउस पार्टी एक ग्रुप भिडियो च्याट एप हो, जसमा प्रयोगकर्ताले एप ओपन गरेसँगै आफ्ना अनलाइन रहेका साथीहरुका बारेमा थाहा पाउँछन् र भिडियो च्याट गर्न सक्दछन् ।', 'फेसबुकले इन्स्टाग्राम तथा मेसेन्जरजस्ता अन्य प्लाटफर्ममा पनि ग्रुप भिडियो च्याटलगायतका फिचर थप गर्दैछ ।एजेन्सी']"
प्रविधि उद्योगमा गोराहरुको बोलवाला किन ?,"['नयाँ प्रविधिले जडतालाई तोड्दछ । यसले मानिसको मानसिकतामा परिवर्तन ल्याउँछ । तर जब हामी प्रविधि उद्योगमा विविधताको बारेमा कुरा गर्दछौँ तब सबैभन्दा ठूलो समस्याको रुपमा अहिलेको प्रविधि उद्योगका दिग्गजहरुको जड मानसिकता देखा पर्दछ ।', 'एक सजातीय समूह, जसमा अधिकांश गोरो वर्णका पश्चिमाहरु सामेल थिए । उनीहरुले प्रविधि उद्योगको स्थापना गरे र त्यसमा लगानी गरे । सुरुवातबाटै उनीहरुले यस्तो माहोल बनाए कि जो मानिसहरुको वर्ण उनीहरुकै जस्तो हुन्छ केवल त्यस्ता मानिसहरु मात्र यस क्षेत्रमा सफलता प्राप्त गर्ने सम्भावना धेरै हुन्छ ।', 'पुरुष लगानीकर्ताहरुको पूर्वाग्रहले उनीहरुलाई महिला संस्थापकका कम्पनीहरुमा लगानी गर्नबाट रोक्यो । गोरा मानिसहरुले आफ्नो नश्लीय समूह तथा क्षेत्रभन्दा बाहिर लगानी गरेनन् । यो समस्या अहिले पनि कायमै छ ।', 'गत वर्ष अमेरिकामा उद्यम पुँजीको ठूलो हिस्सा गोराजातिका पुरुषहरुको कम्पनीमा लागेको थियो । महिला संस्थापकको कम्पनीहरुमा उद्यम पुँजीको केवल ९ प्रतिशत मात्र पैसा गयो । अझ कालाजाति वा ल्याटिनोहरु संस्थापकभएका कम्पनीहरुमा केवल ३ प्रतिशत मात्र लगानी भित्रियो ।', 'गोराहरुको प्रभुत्व', 'उद्यम पुँजीपतिहरुमा ९० प्रतिशत गोराजातिका पुरुषहरु छन् । त्यसमध्ये धेरै मानिसहरुले आफ्नो समूहभन्दा बाहिरको दुनियाँ देखेका पनि छैनन्, जहाँ अरु मानिसहरु छन् । म्याट्रिक्सबाट थाहा हुन्छ कि महिलाहरु तथा सिमान्त जातिय वा नश्लीय समूदायका मानिसहरुलाई लगानीका लागि कति थोरैमात्र पैसा प्राप्त हुन्छ ।', 'बोस्टन कन्सल्टिङ ग्रुपले सन् २०१८ मा गरेको एक अध्ययन अनुसार महिला संस्थापकहरुलाई उनीहरुका पुरुष समकक्षीहरुका कम्पनीमा प्राप्त हुने लगानीको तुलनामा केवल आधा मात्र लगानी प्राप्त हुन्छ । रिपोर्टमा उल्लेख भए अनुसार काला जातिका महिला संस्थापकहरुलाई औषतमा जम्मा ४२ हजार डलरको फण्ड प्राप्त भयो, जबकी औषत फण्डको आकार ११ लाख डलरको रहेको थियो ।', 'डिजिटल अनडिभाइडेट नामक उक्त रिपोर्ट अनुसार पछिल्लो दशकमा कूल उद्यम पुँजीको केवल ०.३ प्रतिशत हिस्सा मात्रै ल्याटिन अमेरिकी महिलाहरुलाई प्राप्त भएको छ । यस अध्ययनले दृष्टिकोणको समस्या तथा विविधताको फाइदा, दुबै विषयमा खोज गरेको छ।', 'विविधताका फाइदा', '· सन् २०१५ को म्याकिन्से रिपोर्ट अनुसार नश्लीय, जातीय तथा लैंगिक विविधतायुक्त कम्पनीहरुको व्यवसायिक सफलताको दर उच्च रहेको छ ।', '· बोस्टन कन्सल्टिंग ग्रुपको रिपोर्ट अनुसार महिला संस्थापकका स्टार्टअपहरुको वित्तिय प्रदर्शन उत्कृष्ट रहने गरेको छ ।', '· त्यस्ता कम्पनीहरुले पाच वर्षमा १० प्रतिशत बढि राजश्व जम्मा गर्न सफल भए । प्रति डलर लगानीको अनुपातमा त्यस्ता कम्पनीले गर्ने आम्दानी पनि दोब्बर रहेको छ।', 'केही विषयहरुमा मानिसहरु प्रविधिको क्षेत्रलाई कसरी हेर्दछन् भन्ने सोँच पनि बदलिएको छ । सयौँ मानिसहरु आफुमाथिको भेदभावको कथा शेयर गरिसकेका छन् । पछिल्लो समयमा त्यस्ता कथा, व्इवहार तथा दृष्टिकोणहरु सबै बदलिँदै छन् । उदाहरणका लागि कतिपय कम्पनीहरुले महिला साझेदार भित्राउने गरेका छन् । यसले परिवर्तन सम्भव छ भन्ने त देखाउँदछ, तर त्यो माथिबाटै हुनुपर्दछ ।', 'यदि कुनै कम्पनीमा तल्लो तहमा वा मध्यम तहका कर्मचारीहरुमा मात्र धेरै महिला राख्ने तर त्यस्ता निम्न तहका महिलाहरुलाई जागिर राख्ने, निकाल्ने तथा उनीहरुको तलब तोक्ने लगायतका अधिकारहरु केवल पूर्वाग्रही पुरुषहरुसँग रहने हो भने उद्यम पुँजी र उद्यमशीलतामा पुरुषहरुको बर्चस्व कायमै रहनेछ।', 'प्रविधिलाई कसरी बनाउने उत्कृष्ट ?', 'प्रविधिलाई विविधतापूर्ण र समावेशी बनाउनका लागि भविष्यमा व्यापार क्षेत्रका अग्रणीहरुले नै कम्पनी खोल्नु पर्दछ र सुरुवातमै तीनवटा मूल्यमा ध्यान दिनुपर्दछ ।', 'पहिलो मूल्य हो, समावेशीता ।', 'सन् १९८७ मा काला जातिकी महिलावादी विद्वान किम्बर्ले क्रेशोले एउटा शव्द प्रतिपादन गरेकी थिइन्, ष्लतभचकभअतष्यलबष्तिथ ।', 'लिंग तथा नश्ल जस्ता पहिचानहरु कसरी विभिन्न तरिकाले आपसमा सम्बन्धित हुन्छन् भन्ने कुरा उनले बताएकी थिइन् । जब यी कुरा एक आपसमा ठोक्किन्छन् तब पूर्वाग्रहयुक्त सामाजिक असमानता र भेदवावको कारण बन्दछन् ।', 'उदाहरणका लागि काला जातका तथा ल्याटिन अमेरिकी महिला संस्थापकहरुका लागि कम्पनीको फण्ड जम्मा गर्न गोरा महिलाको तुलनामा समस्या हुने गर्दछ ।', 'दोश्रो मूल्य हो बुझाइको व्यापकता । नाम मात्रको प्रयास तथा नियुक्तिले काम चल्नेवाला छैन । यसको साटो कामको सबै स्तरमा र सबै समूहमा विविधता र समावेशीता हुनु आवश्यक हुन्छ ।', 'तेश्रो मूल्य हो जवाफदेहीता । जबसम्म प्रगति र अधोगतिको मापन गर्नका लागि निश्चित विधिको प्रयोग हुँदैन तबसम्म खासमा कति प्रगति भयो भन्ने कुरा जान्न सकिँदैन ।', 'हाकिमहरु ठीक भएमा सबै ठीक हुन्छ', 'कार्यकारी तथा बोर्डस्तरका पदहरुमा विविधतायुक्त कर्मचारीको नियुक्ति गर्दा धेरै परिर्वत ल्याउन सकिन्छ । जागिरको खोजीमा रहेका सम्वेदनशील उम्मेदवारहरुल्े सबैभन्दा पहिला पद खाली रहेको कुनैपनि कम्पनीको वेबसाइट हेर्दछन् । त्यहाँका विभिन्न पद र तहहहरुमा कर्मचारीहरुको विविधता कस्तो छ भनेर जान्ने प्रयास गर्दछन् र आफ्नो लागि अवसरको खोजी गर्दछन् ।', 'उनीहरु उच्च पदस्थ अधिकारी, सिइओ तथा बोर्ड सदस्यहरुमध्ये को सँग कति अधिकार र शक्ति छ भन्ने कुरा बुझ्दै कम संख्यावाला समूहका कर्मचारी उक्त कम्पनीको पदसोपानमा कहाँसम्म पुग्न सक्दछ भन्ने कुराको आँकलन गर्दछन् ।', 'कतिपय कम्पनीमा बोर्डका सिटहरुमा लगानीकर्ताहरुलाई बाँडचुँड गरिएको हुन्छ । उद्यम पुँजी कम्पनीहरुमा विविधता नहुनाले बोर्डमा विविधता आउन पाउँदैन जसले कम्पनीको व्यवसायिक सफलतामा असर पार्दछ । त्यसैले लगानीकर्ताले आफ्नो टीमलाई हेर्दै आफ्नो पूर्वाग्रहलाई त्यागेर आफ्नो लक्ष्य निर्धारण गर्नुपर्दछ । यदि कम्पनीको शीर्ष नेतृत्वमा विविधता ल्याउन सकिएमा पूर्वाग्रहलाई समाप्त पार्न सजिलो हुन्छ ।', 'बीबीसी']"
ट्वीटरका सीईओको तलब वार्षिक डेढ डलर मात्र !,"['माइक्रो ब्लगिङ साइट ट्वीटरका सीईओ ज्याक डोर्सीले सन् २०१८ मा कम्पनीबाट यति कम तलब बुझे कि जो कोहीलाई पत्याउन गाह्रो हुन्छ ।', 'हुन त उनले सन् २०१५ मा दोस्रोपटक सीईओ बनेसँगै ट्वीटरबाट कुनै तलब सुविधा लिएका थिएनन् । तर सन् २०१८ मा उनले ट्वीटरबाट कूल १ डलर ४० सेन्ट तलब बुझेका छन् । पछिल्लो चार वर्षमा उनले तलब लिएको यो पहिलोपटक हो ।', 'ट्वीटरले अमेरिकाको सेक्योरिटिज एण्ड एक्सचेन्ज कमिसनलाई बुझाएको रिपोर्ट अनुसार सीईओ डोर्सीले सन् २०१८ को वर्षभरमा जम्मा १.४० डलर तलब पाएका हुन् ।', 'ट्वीटरका सह–सस्थापकसमेत रहेका डोर्सी कम्पनीको सुरुवातताका दुई वर्षसम्म ट्वीटरको सीईओ थिए । सन् २००८ मा उनले उक्त पद छाडे । त्यसपछि सन् २०१५ मा उनले पुनः ट्वीटरको प्रमुख कार्यकारी अधिकृतको पद सम्हाले ।', 'त्यसपछि उनले सन् २०१५, २०१६ र २०१७ मा ट्वीटरबाट कुनै तलब सुविधा लिएनन् ।', 'डोर्सीले सन् २०१८ मा ट्वीटरबाट लिएको १.४ डलरको तलब मात्र होइन उनले अर्को कम्पनी स्क्वाएरबाट बुझ्ने तलब पनि यस्तै अपत्यारिलो छ । मोबाइल पेमेन्ट कम्पनी स्क्वाएरबाट उनले वार्षिक २ डलर ७५ सेन्टमात्र तलब बुझ्दछन् ।', 'गत डिसेम्बरमा उनले स्क्वाएरमा रहेको आफ्नो १७ लाख कित्ता शेयर बेचेका थिए । जसबाट उनले ८ करोड डलर आम्दानी गरेका थिए ।', 'फोब्र्सको तथ्यांक अनुसार डोर्सीको कूल सम्पत्ति ४ अर्ब ७० करोड छ । जसमा ३ अर्ब ९० करोड डलर मूल्य बराबरको स्क्वाएर कम्पनीको ६ करोड १० लाख कित्ता शेयर पनि समावेश छ । त्योसँगै ट्वीटरको करीब ६० करोड डलर बराबरको शेयर पनि उनीसँग छ । उनले ट्वीटरको शेयर भने हालसम्म बेचेका छैनन् । जबकि ट्वीटरका अर्का सह–सस्थापक इभान विलियम्सले अप्रिल २०१८ देखि हालसम्म आफ्नो स्वामित्वमा रहेको ट्वीटरको शेयरमध्ये झण्डै ५० प्रतिशत शेयर बेचिसकेका छन् ।', 'वार्षिक डेढ डलरभन्दा पनि कम तलब बुझ्ने डोर्सी एक्ला अर्बपति होइनन् । फेसबुकका सीईओ मार्क जुकरबर्ग, ओरेकलका ल्यारी एलिसन तथा गुगलका ल्यारी पेज र सर्गेई ब्रिनले पनि वार्षिक १ डलर तलब लिन्छन् ।', 'फेसबुक सीईओ मार्क जुकरबर्गले सन् २०१२ मा तलब र बोनसको रुपमा जम्मा ७.७० डलर मात्र तलब बुझेका थिए । अहिले जुकरबर्ग फेसबुकमा सबैभन्दा कम तलब खाने कर्मचारी हुन् ।', 'अमेरिकी दिग्गज कम्पनीहरुका उच्च पदस्थ अधिकारीहरुले प्रतीकात्मक रुपमा एक डलर आसपासमा तलब लिने चलन चलिरहेको छ । वास्तवमा उनीहरुले शेयर वा अन्य तरिकाबाट यति धेरै कमाई गर्दछन् कि उनीहरुका अगाडि तलबको अंक नगण्य भइदिन्छ । अनि एक डलर मात्र तलब बुझेर उनीहरुले आफू मातहतका कर्मचारीहरुमा राम्रो सन्देश दिने र नैतिक दबाव पनि सिर्जना गर्ने प्रयत्न गर्दछन् ।', 'स्मरणरहोस् १९ औं शताब्दीको सुरुवातमा युद्धको अवस्था रहेको बेलासमेत अमेरिकाका ठूला कम्पनीका शीर्षस्थ पदाधिकारीहरुले एक डलर तलब लिने चलन सुरु गरेका थिए ।', 'एजेन्सी']"
अब आइप्याडमा पनि ह्वाट्सएप !,"['एप्पलको आइप्याड प्रयोगकर्ताका लागि विश्वकै सबैभन्दा लोकप्रिय एप ह्वाट्सएपको पर्खाइ समाप्त हुँदैछ । किनकि निकट भविष्यमै आइप्याडमा पनि ह्वाट्सएप चलाउने पाइने भएको छ ।', 'फेसबुक स्वामित्वको ह्वाट्सएपले हालै एप्पलको आइओएस अपरेटिंग सिस्टमका लागि नयाँ अपडेट ल्याएको छ । अपडेटसँगै ह्वाट्सएपको नयाँ भर्सन २.१९.४० उपलब्ध भएको छ भने एपमा रहेका बगहरु समाप्त पार्नुका साथै केही सुधार पनि गरेको छ । योसँगै कम्पनीले एप्पलका ट्याब्लेटमा पनि ह्वाट्सएप ल्याउने योजना बनाएको छ ।', 'ह्वाट्सएपका खबरहरु सार्वजनिक गर्ने गरेको डब्लुए बेटा इन्फोले छिटै नै ह्वाट्सएप एप्पल आइप्याडमा आउने खुलासा गरेको हो । उसका अनुसार केही समयदेखि ह्वाट्सएपले आइप्याड सपोर्टमा काम गरिरहेको छ । डब्लु ए बेटाइन्फोले शेयर गरेको स्क्रिनशटका अनुसार आइप्याडमा आउने ह्वाट्सएपमा यसको मूल रुपमा जस्तै फिचर हुनेछन् र त्योसँगै आइप्याड सपोर्ट गर्ने फिचर रहनेछ ।', 'साथै यसमा डेस्कटप भर्सनमा जस्तै स्प्लीट स्क्रिन भर्सन पनि रहनेछ । यसमा स्क्रिनको एउटा साइडमा प्रयोगकर्ताले आफ्नो च्याट सम्वाद हेर्न पाउनेछन् भने अर्को भागा विस्तृत च्याट रहनेछ ।', 'ह्वाट्सएपको आइप्याड भर्सनमा ह्वाट्सएप स्टाटस, ग्रुप्स तथा अडियो भिडियो फाइल सपोर्टका साथै ह्वाट्सएप स्टिकर्स पनि उपलब्ध हुनेछ ।', 'स्मरण रहोस् एप्पलले हालै एप्पल डिभाइसका लागि ह्वाट्सएपको व्यवसायिक भर्सन ह्वाट्सएप बिजनेस ल्याएको छ । यसमा प्रयोगकर्ताले एपसँगै बिजनेस प्रोफाइल पनि प्राप्त गर्दछन् । त्यसमा कर्पोरेट प्रयोगकर्ताले आफ्नो व्यवसायको विवरण, इमेल, ठेगाना तथा वेबसाइटसम्बन्धी जानकारीहरु समेत शेयर गर्न सक्दछन् । साथै क्विक रिप्लाइज, ग्रिटिंग्स् मेसेज तथा अवे मेसेज जस्ता फिचरको सहयोगमा आफ्ना सेवाग्राहीको जिज्ञासा समाधान पनि गर्न सकिन्छ ।', 'एजेन्सीको सहयोगमा']"
युट्युबमा तोडियो गंगनम स्टाइलको रेकर्ड,"['दक्षिण कोरियाली पप ब्याण्ड ब्याक पिंकको एउटा गीत सबैभन्दा छोटो समयमै यु ट्युबमा १० करोड पटक हेरिएको छ । साढे दुई दिनमै १० करोडभन्दा बढी भ्यूज बटुल्दै ‘किल दिस लभ’ बोलको गीतले गंगनम स्टाइल बोलको गीतको रेकर्ड तोडेको हो ।', 'पपस्टार साईको कीर्तिमान गीत गंगनम स्टाइलको रेकर्ड तोड्नका लागि यो गीतले केवल २ दिन १४ घण्टा मात्र लियो । यु ट्युबमा अपलोड भएको २४ घण्टामै यो गीत युट्युबमा ५ करोड ६७ लाख पटक हेरिएको थियो । जसले एक दिनमा सबैभन्दा धेरै हेरिएको एरियाना ग्रान्डेको गीत थ्यांक्यूको रेकर्ड पनि तोडेको छ ।', 'यी हुन् २४ घण्टामै युट्युबमा सबैभन्दा धेरै हेरिएका गीत', '· ब्लाक पिंकको किल दिस लभ : ५ करोड ६७ लाख पटक', '· एरियाना ग्रान्डेको थ्याक्यू : ५ करोड ५४ लाख पटक', '· बिटिएसको आइडल : ४ करोड ५९ लाख पटक', '· टेलर स्विफ्टको लुक ह्वाट यू मेड टू मी : ४ करोड ३२ लाख पटक', '· एमिनेमको किल शट : ३ करोड ८१ लाख पटक', 'स्मरण रहोस् कीर्तिमानी गीत तयार पारेको ब्लाकपिंक ब्याण्ड सन् २०१६ मा स्थापना भएको हो । यो ब्याण्डका सबै सदस्य महिला छन्, जिसू, जेनी, रोज र लिसा । यसअघि सेप्टेम्बर २०१६ मा पहिलोपटक स्क्वाएर वन नामक पहिलो एल्बम यसले ल्याएको थियो । उक्त एल्बम दक्षिण कोरियामा निकै लोकप्रिय बनेको थियो ।', 'तत्पश्चात सन् २०१८ मा उक्त ब्याण्डले ल्याएको डूडूडूडू बोलको गीत दक्षिण कोरियामा युट्युबमा सबैभन्दा धेरै हेरिएको गीत बनेको थियो ।', 'पछिल्लोपटक यो ब्याण्डले ल्याएको किल दिस लभ गीतले युट्युब भ्युजको मामिलामा केवल कोरियामा मात्र होइन विश्वव्यापी रुपमै किर्तिमान कायम गर्न सफल भएको छ । यो गीत अंग्रेजी र कोरियन दुवै भाषामा रहेको छ ।', 'बीबीसी']"
स्मार्टफोन किन्दै हुनुहुन्छ ? यी पाँच कुरामा ध्यान दिनुस्,"['बजारमा निकै धेरै ब्राण्ड, फिचर, तथा मूल्यका स्मार्टफोन उपलब्ध छन् । यस्तोमा आफ्ना लागि उपयुक्त स्मार्टफोन खरीद गर्नु सजिलो काम होइन । स्मार्टफोन यस्तो होस्, जसमार्फत स्मार्ट फोनबाट लिन सकिने सबै सुविधा प्राप्त गर्न सकियोस् । तर फोन खरीद गर्दा सबैका प्राथमिकता एकै खालका नहुन सक्छन् । कसैले क्यामरामा जोड दिन्छन् त कसैले उच्च क्षमतायुक्त प्रोसेसर भएको गेमिंग स्मार्टफोन । उच्च क्षमतायुक्त ब्याट्री तथा बलियो डिस्प्ले त सबैको रोजाइमै पर्ने कुरा भयो । त्यसैले स्मार्टफोन खरीद गर्दा खासगरी यी ५ मूख्य कुरामा ध्यान दिँदा राम्रो हुन्छः', '· बिल्ड क्वालिटीः फोनको भौतिक गुणस्तर कस्तो छ, त्यो थाहा पाउनु आवश्यक हुन्छ । फोनमा धातु वा प्लास्टिकको बडी हुने गर्दछ । केही फोनमा काँचले छोपिएको प्यानल पनि हुन्छ । तर यस्ता प्रिमियम स्मार्टफोनको मूल्य बढी पर्न सक्दछ । यदि तपाइँ यस्तो व्यक्तिमा पर्नुहुन्छ, जसको हातबाट पटक पटक मोबाइल भुइँमा झर्छ भने तपाइँको स्मार्टफोन बलियो हुनु आवश्यक छ । फोनको स्क्रिनमा गोरिल्ला ग्लास प्रोटेक्सन भएमा सबैभन्दा उत्तम हुन्छ ।', '· डिस्प्ले : स्मार्टफोनको डिस्प्लेले तपाइँको भिजुअल अनुभवलाई सुखद बनाइदिन्छ । यदि सामान्य मूल्यका बजेट फोन किन्दै हुनुहुन्छ भने पनि बजारमा फुल एचडी डिस्प्लेसहितका कैयन् फोनहरु उपलब्ध छन् । डिस्प्लेको एस्पेक्ट रेसियोको डिभाइसको कार्यक्षमतासँग त प्रत्यक्ष सम्बन्ध हुँदैन तर डिस्प्लेले स्मार्टफोनको लुक्सलाई अवश्य पनि उत्कृष्ट बनाउन सहयोग गर्दछ । बजारमा फूलस्क्रिन डिस्प्लेयुक्त स्मार्टफोन पनि आइसकेका छन् । आफ्नो आवश्यकता र इच्छा अनुरुपको स्क्रिनवाला फोन तपाइँले रोज्न सक्नुहुन्छ ।', '· प्रोसेसर : स्मार्टफोनको प्रोसेसरसँग फोनमा रहेका एप्सको प्रोसेसिंग स्पीडसँग प्रत्यक्ष सम्बन्ध हुन्छ । यदि तपाइँ स्मार्टफोनको अत्यधिक प्रयोग गर्नुहुन्छ भने स्मार्टफोनमा कम्तिमा स्नापड्रागन ६५२ वा स्नापड्रागन ८२०/८२१ वा त्यसभन्दा उच्च क्षमतायुक्त प्रोसेसर हुनु आवश्यक हुन्छ ।', '· क्यामरा : स्मार्टफोनमा भेजललेस डिस्प्लेसँगै डुअल क्यामरा सेटअप पनि सामान्य जस्तै भैसकेको छ । अहिले त ट्रिपल क्यामरा सेटअप भएका स्मार्टफोन पनि आउन थालिसकेका छन् । स्मार्टफोन खरीद गर्दा रियर क्यामरा तथा सेल्फी क्यामरा दुवैको क्षमता र त्यसको फिचरका बारेमा ध्यान दिनु आवश्यक हुन्छ ।', '· ब्याट्री : स्मार्टफोनमा एप र फिचरहरु थप हुँदै जाँदा ब्याट्रीको खपत पनि उच्च हुन्छ । त्यसैले स्मार्टफोन किन्दा कम्तीमा पनि ३००० मिलि एम्पियर आवर क्षमताको ब्याट्री भएको स्मार्टफोन खरीद गर्नुपर्दछ । स्मार्टफोनमा धेरै काम गर्ने र धेरै प्रयोग गर्नेहरुका लागि ३५०० मिलि एम्पियर आवर क्षमताको ब्याट्री हुनु उत्तम हुन्छ ।', 'स्मार्टफोन खरीद गर्दा उल्लेखित कुराहरुका अतिरिक्त स्मार्टफोनको अपरेटिंग सिस्टम, स्टोरेज तथा र्याम, सेक्योरिटी फिचर्स, अडियो वा स्पीकर फिचर, हेडफोन ज्याक÷युएसबी पोर्टको प्रकार आदिका बारेमा पनि जानकारी लिएर मात्रै खरीद गर्नु राम्रो हुन्छ ।', 'एजेन्सीको सहयोगमा']"
मद्रासमा टिकटकलाई रोक लगाउने आदेश,"['लोकप्रिय भिडियो एप टिक टकलाई भारतको एउटा राज्यमा रोक लगाइएको छ । मद्रास हाइ कोर्टले यो चिनीया एपले अश्लिलता बढाएको भन्दै रोक लगाउने आदेश दिएको हो ।', 'साथै अदालतले सञ्चारमाध्यमहरुलाई पनि यो एपमार्फत बनाइएका भिडियोहरु प्रशारण नगर्न भनेको छ । टिकटक एपमा प्रयोगकर्ताले केही सेकेन्डको भिडियोमा अभिनय÷नृत्य प्रस्तुत गरेर अपलोड गर्ने गर्छन् । भारतमा यो एपका ५ करोड ४० लाख एक्टिभ यूजर्स छन् ।', 'मद्रास हाइकोर्टको बेन्चले एपविरुद्ध दायर गरिएको रिट निवेदनमाथि बुधबार सुनवाई गरेको थियो । अदालतले भनेको छ कि टिकटकको प्रयोग गर्ने दर्शकहरु बच्चाहरु पनि भएको र उनीहरु यौनशोषणको खतरामा रहने दावी गरेको छ । एप विरुद्ध मदुरईका वरिष्ठ वकिल तथा सामाजिक कार्यकर्ता मुथु कुमारले रिट हालेका थिए । अश्लिल साहित्य सांस्कृतिक गिरावट, बाल शोषण, आत्महत्याहरुको हवाला दिँदै एपमाथि प्रतिवन्ध लगाउने निवेदकले माग गरेका थिए ।', 'नेपालमा पनि टिकटक निकै लोकप्रिय छ । टिकटकमार्फत थुप्रै सेलिब्रिटीहरु पनि जन्मिरहेका छन् । खासगरी यसमा युवतीहरु बढि सक्रिय छन् ।']"
फेसबुकले कपी गर्‍यो १५ लाख प्रयोगकर्ताका इमेल,"['काठमाडौं । सोसल मिडिया साइट फेसबुकले प्रयोगकर्ताको अनुमतिविनै अनधिकृत रुपमा १५ लाख प्रयोगकर्ताका इमेल ठेगानाहरु अपलोड गरेको स्वीकार गरेको छ ।तर आफूले नियतबस यस्तो काम नगरेको फेसबुकको दाबी छ ।', 'नयाँ सदस्यको पहिचानको आधिकारिकता प्रमाणित गर्ने प्रणालीमार्फत प्रयोगकर्ताका डाटा यसरी उपयोग हुन गएका फेसबुकको भनाई छ ।', 'फेसबुकले आफ्ना नयाँ प्रयोगकर्तालाई आफ्नो इमेल अकाउन्टको पावसर्ड समेत उपलब्ध गराउन आग्रह गरेको र प्रयोगकर्ताको इमेल ठेगाना कपी गरेको थियो ।', 'यस विषयमा गलत भएको महसुस भएसँगै अहिले फेसबुकले नयाँ प्रयोगकर्ताको पहिचान प्रमाणित गर्ने फरक विधि अबलम्बन गरेको र इमेल कपी गर्न छाडेको बताएको छ ।', 'विगतमा यसरी इमेल ठेगाना लिइएका प्रयोगकर्तालाई जानकारी गराइने र उनीहरुका संकलित इमेल जानकारीहरु डिलिट गरिने पनि फेसबुकले जनाएको छ ।', 'फेसबुकले यसरी संकलन गरेका प्रयोगकर्ताका जानकारीहरु प्रयोगकर्ताबीचको व्यक्तिगत तथा सामाजिक सम्बन्धहरुको बारेमा थाहा पाउनका लागि प्रयोग गर्ने गरेको अनुमान गरिएको छ ।', 'बिजनेस इनसाइडरले फेसबुकको यस कार्यको बारेमा सबैभन्दा पहिले समाचार सार्वजनिक गरेको थियो । प्रयोगकर्ताको अनुमति विना यसरी कन्ट्याक्टहरु संकलन गर्न थालिएको सन् २०१६ को मे महिनादेखि भएको फेसबुकले स्विकार गरेको छ ।', '-एजेन्सी']"
नेपाली स्याटलाइट अन्तरीक्ष केन्द्रमा जोडियो,"['९ वैशाख, काठमाडौं । नेपालको आफ्नै भूउपग्रह ‘नेपाली स्याटलाईट वान’ पृथ्वीको तल्लो कक्षमा अवस्थित अन्तर्राष्ट्रिय अन्तरीक्ष केन्द्रमा जोडिएको छ ।', 'नेपाल विज्ञान तथा प्रविधि प्रज्ञा प्रतिष्ठान (नाष्ट)ले सोमबार ललितपुरको खुमलटारस्थित आफ्नै कार्यालयमा पत्रकार सम्मेलन गरी सो स्याटलाइट वान पृथ्वीको सतहबाट ४ सय किलोमिटर उचाइमा रहेको पृथ्वीलाई परिक्रमा गर्ने तल्लो कक्षमा अवस्थित अन्तर्राष्ट्रिय अन्तरिक्ष केन्द्रमा जोडिएको जानकारी दिएको हो ।', 'जापानमा विद्यावारिधि गरिरहेका नेपाली बैज्ञानिकद्वय आभास मास्के र इन्जिनियर हरिराम श्रेष्ठले निर्माण गरेको नेपाली स्याटेलाइट वान गत वैशाख ५ गते नेपाली समयअनुसार बिहान २ बजेर ३१ मिनेट जाँदा अमेरिकाको भर्जिनियास्थित नासाको रकेट प्रक्षेपण केन्द्रबाट अन्तराष्ट्रिय अन्तरिक्ष केन्द्रका लागि पठाइएको थियो ।', 'सो स्याटलाइट ३६ घण्टा ४० मिनेटपछि वैशाख ६ गते नेपाली समयअनुसार दिउँसो ३ बजेर १३ मिनेट जाँदा अन्तर्राष्ट्रिय अन्तरिक्ष केन्द्रमा जोडिन सफल भएको नाष्टका प्रवक्ता डा. सुरेशकुमार ढुंगेलले जानकारी दिए । अबको करिव डेढ महिनापछि सो नेपाली स्याटलाइटले अन्तरीक्षमा रही पृथ्वीको परिक्रमा गर्नुका साथै प्रतिष्ठानमा निर्माण गर्न लागिएको ग्राउन्ड स्टेशनमा समेत सम्पर्क स्थापित गर्नेछ ।', 'नाष्टले सो नेपाली स्याटलाइट अन्तरीक्षमा प्रक्षेपणका लागि करिव २ करोड रुपैयाँ लाग्ने अनुमान पनि गरेको छ । नाष्टका प्रवक्ता ढुंगेलले उक्त रकम अर्थ मन्त्रालयबाट प्राप्त भइसकेको पनि जानकारी दिए । विपद् व्यवस्थापन, ग्रामीण भेगमा सूचना प्रविधिको विकासका समेत उपयोगी हुने भएपछि नेपालले आफ्नै स्याटलाइट अन्तरिक्षमा पठाएको हो ।', 'यसैबीच, नेपाल विज्ञान तथा प्रविधि प्रज्ञा प्रतिष्ठानले २०७२ साल वैशाख १२ गते गएको विनाशकारी भूकम्पको स्मरण गर्दै सोही दिन भूकम्पीय जोखिम न्यूनीकरणसम्बन्धी अन्तरक्रिया कार्यक्रम पनि आयोजना गर्ने भएको छ । नाष्टका प्रवक्ता ढुंगेलले नेपाल भौगर्भिक समाजको सहकार्यमा आयोजना गर्न लागिएको सो कार्यक्रम भूकम्पीय जोखिम न्यूनीकरणका लागि उपयोगी हुने पनि स्पष्ट पारे ।']"
आइफोनको बिक्री ढाँटेको भन्दै एप्पलविरुद्ध मुद्दा,"['आइफोन निर्माता कम्पनी एप्पलमाथि बिक्रीमा आएको गिरावटको यथार्थ लुकाएर गलत जानकारी प्रवाह गरेको अभियोगमा मुद्दा परेको छ ।', 'अमेरिकाको रोजभिल्ले सिटीस्थित कर्मचारी अवकास कोषले एप्पलविरुद्ध अमेरिकी सुरक्षण विनिमय ऐनको उल्लंघन गरेको आरोप लगाउँदै मुद्दा हालेको हो ।', 'एप्पलले आइफोनको मागमा भैरहेको गिरावटलाई लुकाएको दाबी गर्दै उसले नर्दन क्यालिफोर्निया जिल्ला अदालतमा मंगलबार मुद्दा दायर गरेको हो ।', 'आइफोनको बिक्रीमा कमी आएको विषय एप्पललाई गत नोभेम्बरमै जानकारीमा आएको भए पनि त्यसलाई लुकाएर राख्दा लगानीकर्ताहरुले आर्थिक नोक्सानी बेहोर्नु परेको दाबी मुद्दामा गरिएको छ ।', 'एप्पलको लापरवाहीका कारण सन् २०१८ को नोभेम्बर २ देखि गत जनवरी २ सम्म कम्पनीको शेयर खरीद गरेका मानिसहरुलाई घाटा भएको भन्दै उनीहरुलाई क्षतिपूर्ति दिलाउने गरी फैसला गर्न जुरी गठन गर्न समेत निवेदकले माग गरेका छन् ।', 'एप्पललाई आगामी दिनमा आइफोनको बिक्री झनै कम हुने जानकारी हुँदाहुँदै पनि गत नोभेम्बरमा गलत सूचना प्रवाह गरेको र विदाको सिजनमा आइफोनको बिक्रीदर सबैभन्दा उच्च हुने गलत प्रक्षेपण सार्वजनिक गरेको थियो । जसका कारण एप्पलको शेयरमा कृत्रिम रुपमा अस्वभाविक रुपमा वृद्धि भएको थियो ।', 'चीन र अमेरिकाबीचको व्यापार युद्धले एप्पलालई पनि असर गरेको र त्यसको जानकारी एप्पल कम्पनी र सिइओ टिम कुकुलाई हुँदाहुँदै त्यसको यथार्थ जानकारी लगानीकर्तालाई नगराएको आरोप निवेदकको छ । बल्ल जनवरीमा आएर मात्रै एप्पलले सन् २०१८ को अन्तिम त्रैमासिकमा भएको आफ्ना प्रडक्टको बिक्री तथा आम्दानीको यथार्थ विवरण सार्वजनिक गरेको थियो । जसमा उक्त त्रैमासिक अवधिमा यसअघि दाबी गरिएको भन्दा १० अर्ब डलर कम आम्दानी भएको देखिएको थियो । एप्पलको यस रिपोर्टका कारण एप्पलको शेयर मूल्यमा प्रतिशेयर १५ डलर सम्मले गिरावट आएको थियो । त्यो गिरावट भनेको ९ प्रतिशत हो । शेयर मूल्यमा एकाएक गिरावट हुँदा लगानीकर्ताले ठूलो रकम गुमाउनु पर्यो ।', 'एजेन्सीको सहयोगमा']"
इजरायलको चन्द्र अभियान कसरी भयो असफल ?,"['काठमाडौं । चन्द्रमामा पुग्ने इजरायलको पहिलो अभियान असफल भएको छ । चन्द्रमाको सतहमा अवतरण गर्ने बित्तिकै उसको अन्तरीक्षयान बेरेशिट दुर्घटनाग्रस्त भएको छ ।', 'बेरेशिटको इन्धनमा खराबी आएको थियो र अवतरण गर्ने सया रोवरका ब्रेकिंग सिस्टम असफल भयो ।', 'इजरायलको उक्त चन्द्रमा मिसनको मुख्य उद्देश्य चन्द्रमाका तस्वीर खिच्नु र चन्द्रमामा केही प्रयोगहरु गर्नु थियो ।', 'यदि यसमा सफल भएको भए इजरायल सफलता पूर्वक चन्द्रमामा पुग्ने विश्वको चौथो देश बन्ने थियो । अहिलेसम्म रुस, अमेरिका र चीनले आफ्ना अन्तरीक्षयानलाई चन्द्रमामा अवतरण गराइसकेका छन् ।', 'उक्त अभियानका प्रमुख मोरिस कानले भनेका छन्, ‘हामी सफल भएनौँ, र निश्चित रुपमा हामीले कोसिस गर्यौं ।’ जहाँसम्म पुगियो त्यो उपलब्धी समेत महत्वपूर्ण रहेको र त्यसमा गर्व गर्नुपर्ने उनको भनाई छ ।', 'तेलअविवस्थित नियन्त्रण कक्षबाट चन्द्रयानको दृश्यावलोकन गरिरहेका प्रधानमन्त्री बेन्जामिन नेतन्याहुले भनेका छन्, ‘यदि पहिलोपटकमा सफलता मिलेन भने हामीले दोश्रोपटक कोसिस गर्नुपर्दछ । हामीले दोश्रोपटक कोसिस गर्नुपर्दछ ।’', 'चन्द्रमामा पुग्नका लागि सा हप्ताको यात्रा पश्चात मानव रहित उक्त इजरायली यान चन्द्रमाको सतहबाट १५ किलोमिटर टाढा यसको अन्तिम कक्षमा पुगेको थियो ।', 'मिसन असफल भएको घोषणा गर्नेबेला के भयो ?', 'यस क्रममा कमान्ड सेन्टरमा तनाव अत्यधिक थियो किनकी अन्तरीक्षयानसँग सम्पर्क भैरहेको थिएन । सोही क्रममा इजरायल एरोस्पेस उद्योगको अन्तरीक्ष विभाग प्रमुखले चन्द्रयानमा खराबी आएको घोषणा गरे । ‘दुर्भाग्यवस हामी चन्द्रमाको सतहमा सफलतापूर्वक अवतरण गर्न सफल भएनौं,’ उनले भने ।', 'इन्जिन स्टार्ट गर्नका लागि अन्तरीक्षयानलाई रिसेट गरिरहेको उनले बताएका थिए ।', 'केही सेकेण्डपछि इन्जिन स्टार्ट भयो । त्यसपछि कमान्ड सेन्टरमा रहेका मानिसहरुले ताली बजाए । तर केही क्षणमै अन्तरीक्षयानसँग सम्पर्क विच्छेद भयो । योसँगै अभियान समाप्त भयो ।', 'अमेरिकाको फ्लोरिडास्थित केप केनेभरल एयर फोर्स स्टेसनबाट उक्त चन्द्र यान प्रक्षेपण गरिएको थियो ।', 'स्पेस आइएल र इजरायल अन्तरीक्ष एजेन्सीको संयुक्त पहलमा सुरु भएको उक्त परियोजनामा १० करोड डलर खर्च भएको छ ।', 'चन्द्रमामा पुग्न किन लाग्यो ३ हप्ता ?', 'चन्द्रमामा पुग्नका लागि केवल केही दिनको समय लाग्नुपर्ने हो । तर यो अन्तरीक्ष यानले चन्द्रमासम्म पुग्नका लागि ३ हप्ताको समय लगायो । आखिर किन ?', '२२ फेब्रुअरीमा अन्तरीक्ष उडान सुरु गरेको बेरेशिट अप्रिल ४ मा मात्रै चन्द्रमाको गुरुत्वाकर्षण क्षेत्रमा प्रवेश गरेको थियो । त्यसबीचमा यसले कैयौँ पटक पृथ्वीको परिक्रमा गर्यो ।', 'पृथ्वीदेखि चन्द्रमासम्मको औसत दूरी करीब ३ लाख ८० हजार किलोमिटर हो । तर आफ्नो यात्राका क्रममा यो यानले त्यसको १५ गुणा धेरै दूरी उडेको छ ।', 'यसको उद्देश्य चाहिँ अभियानको लागत कम गर्नु थियो । यानलाई सीधै चन्द्रमामा पठाउन सकिन्थ्यो । तर बेरेशिटलाई स्पेस एक्सको फाल्कन नाइन रकेटबाट प्रक्षेपण गर्ने क्रममा त्यससँगै एउटा सञ्चार उपग्रह र एक प्रायोगिक विमान पनि पठाइएको थियो ।', 'अन्तरीक्ष यात्रामा रकेट साझेदारी गर्दा प्रक्षेपणको लागत कम हुन गयो । तर यसबाट उक्त अन्तरीक्षयानलाई केही जटिल र अप्ठेरो मार्गबाट गुज्रिनु पर्यो ।', 'चन्द्रमामा उत्रिन किन अप्ठेरो भयो ?', 'इजरायली अन्तरीक्ष यानलाई चन्द्रमामा अवतरण गर्नु सबैभन्दा चुनौतिपूर्ण काम थियो । त्यसको इन्जिन बेलायतमा बनेको थियो । यो इन्जिन नम्मो कम्पनीले बेलायतको वेस्टकोटमा बनाएको थियो । डेढ मिटर लामो यो अन्तरीक्षयानले चन्द्रमामा अवतरण गर्ने क्रममा आफ्नो गति लगातार कम गर्नु पर्दथ्यो । यसमा ब्रेकको सबैभन्दा ठूलो भूमिका थियो जसले अन्तरीक्षयानलाई सकुशल चन्द्रमाको सतहमा अवतरण गर्दथ्यो ।', 'अवतरण हुनुभन्दा अगाडि नम्मोका वरिष्ठ प्रपल्सन इन्जिनियर रोब वेस्कटले भने, ‘हामीले यस प्रकारको एप्लिकेसनमा इन्जिनको प्रयोग कहिल्यै पनि गरेका थिएनौँ ।’', 'उनका अनुसार चन्द्रमामा अवतरण गर्नेसमयमा यसको इन्जिन चालू राख्नुपर्ने हुन्छ र यो निकै तातो हुनेछ । फेरि यसलाई केही समयका लागि बन्द गर्नुपर्दछ । तातै रहेको अवस्थामा त्यसलाई पुनः स्टार्ट गर्नुपर्दछ । निकै सटिक रुपले यो कार्य गर्नुपर्दछ ता कि सुस्त गतिमा यान चन्द्रमामा अवतरण गर्न सकोस् । यो पूूरा प्रक्रियामा २० मिनेट लाग्दछ ।', 'चन्द्रमामा कहिले को पुग्यो ?', 'अहिलेसम्म चन्द्रमामा केवल तीनवटा देशले आफ्ना अन्तरीक्षयान उतार्न सफल भएका छन् ।', 'अन्तरीक्षमा चलिरहेको ६० वर्षे अनुसन्धानका क्रममा सबैभन्दा पहिले १९६६ मा सोभियत संघले लुना-९ लाई चन्द्रमामा उतारेको थियो ।', 'त्यसको तीन वर्षपछि नै मानव जातिका लागि ठूलो कोशेढुंगा सावित गर्दै २१ जुलाई १९६९ मा अमेरिकाका निल आर्मस्ट्रंगले चन्द्रमामा पाइला टेकेर इतिहास रचे ।', 'ती दुई सफलताको करीब ५० वर्षपछि गत जनवरी महिनामा मात्रै चीनले आफ्नो अन्तरीक्षयान चेन्ज फोरलाई चन्द्रमामा उतार्न सफल भयो । त्योसँगै चीन चन्द्रमामा पुग्ने तेश्रो देश बन्यो ।', '–बीबीसी']"
"विश्वकै धनी अमेजन मालिक दम्पत्तिको डिभोर्स टुङ्गियो, जेफ पहिलो नम्बरमै कायम रहने","['विश्वका सबैभन्दा धनी दम्पत्ति अर्थात् ट्रिलियन डलर कम्पनी अमेजनका मालिक जेफ बेजोस र उनकी पत्नी म्याकेन्जी बेजोसको सम्बन्ध विच्छेदले अन्ततः पूर्णता पाएको छ ।', 'जेफ र म्याकेन्जीले बिहीबार आ-आफ्नो ट्वीटरमार्फत आफूहरुको वैवाहिक सम्बन्ध भंग गर्ने प्रक्रिया टुंगाएको घोषणा गर्दै विज्ञप्ति जारी गरेका छन् ।', 'आफ्नो विज्ञप्तिमा म्याकेन्जीले दम्पत्तिको नाममा वासिङ्टन पोष्ट र ब्लु ओरिजिन कम्पनीमा रहेको शेयरको अधिकार आफूले पूर्णरुपमा त्याग गरेको र अमेजन कम्पनीको शेयरमध्ये ७५ प्रतिशत जेफलाई छाडेको बताएकी छिन् । बेजोस दम्पत्तिको नाममा रहेको शेयर मध्ये २५ प्रतिशत मात्र आफूले लिएकी म्याकेन्जीले आफ्नो शेयरबापतको भोटिङ अधिकार पनि जेफ बेजोसलाई नै प्रदान गरेकी छिन् ।', 'आफ्नो ट्वीटमा म्याकेन्जीले डिभोर्सको प्रक्रिया टुंगो लगाउने क्रममा सहयोग गर्ने सबैलाई धन्यवाद दिँदै अब जेफसँग साथी तथा बच्चाहरुको अभिभावकको नयाँ अध्ययन सुरु गर्ने बताएकी छिन् ।', 'अमेजनलगायतका कम्पनीमा जेफ बेजोसको निरन्तर योगदानलाई सहयोग गर्नका लागि आफूले त्याग गरेको पनि उनले बताएकी छिन् । साथै उनले आफ्नो भावी योजनाबारे आफू निकै उत्साहित हुनुका साथै विगतप्रति पनि अनुग्रहित रहेको उल्लेख गरेकी छिन् ।', 'यस्तै जेफ बेजोसले आफ्नो ट्वीटमा भूतपूर्व पत्नी म्याकेन्जीको सहयोगका लागि आफू कृतज्ञ रहेको र म्याकेन्जीसँग आगामी दिनमा साथी तथा सह-अभिभावकको सम्बन्धका लागि आफू उत्साहित रहेको पनि बताएका छन् । उनले म्याकेन्जीको प्रसंसा गर्दै आफूले भविष्यमा सधै उनीबाट सिकिरहने पनि बताएका छन् ।', 'अब म्याकेन्जीको सम्पत्ति कति ?', 'बेजोस दम्पत्तिको नाउँमा रहेको शेयरमध्ये अब म्याकेन्जीको नाममा जम्मा २५ प्रतिशत मात्र शेयर रहनेछ । डिभोर्सअघि यो दम्पत्तिको नाउँमा अमेजनको कूल ७ करोड ८८ लाख कित्ता शेयर थियो । त्यो भनेको अमेजनको कूल शेयरको १६ प्रतिशत हो ।', 'दम्पत्तिको नाउँमा रहेको १६ प्रतिशतमध्ये म्याकेन्जीको नाउँमा २५ प्रतिशत गएसँगै अब म्याकेन्जी बेजोसको नाउँमा अमेजनको कूल शेयरको ४ प्रतिशत शेयर हुनेछ । त्यो भनेको हालको मूल्यमा ३५ अर्ब ९० करोड डलर हो ।', 'त्यस्तै जेफ बेजोसको नाममा अब अमेजन कम्पनीको कूल १२ प्रतिशत शेयर हिस्सा रहेको छ । त्यो भनेको १ खर्ब ७ अर्ब ६० करोड डलर हो ।', 'स्मरण रहोस् बेजोस दम्पत्तिले गत जनवरीमा २५ वर्ष लामो वैवाहिक सम्बन्धमा पूर्णविराम लगाउने घोषणा गरेका थिए । उनीहरुको डिभोर्सको घोषणासँगै दुनियाको सर्वाधिक धनी यो दम्पत्तिमा सम्पत्ति बाँडफाँडको लफडा हुने अनुमान गरिएको थियो । तर, म्याकेन्जीले डिभोर्स पछिको सम्पत्ति बाँडफाँडमा निकै लचकता अपनाएको देखिन्छ ।', 'जेफ बेजोसको पहिलो नम्बर कायमै रहने', 'फोर्ब्सको पछिल्लो तथ्यांक अनुसार जेफ बेजोस कूल १ खर्ब ३१ अर्ब डलर सम्पत्तिसहित विश्वका सबैभन्दा धनी मानिस हुन् । उनको त्यो सम्पत्तिमा उनकी तत्कालीन पत्नी म्याकेन्जीको पनि हक थियो । डिभोर्ससँगै म्याकेन्जीको भागमा झण्डै ३६ अर्ब डलर परेको छ । यति हुँदा हुँदै पनि अमेजन कम्पनीको बढेको शेयरका कारण बेजोसको अमेजनमै १ खर्ब ७ अर्ब डलर बराबरको शेयर छ ।', 'उनको सम्पत्तिको रुपमा अन्य कम्पनीहरु पनि रहेका छन् । यी सबै जोड्दा दुनियाको सबैभन्दा धनी व्यक्तिको रुपमा बेजोसको पहिलो स्थान खल्बलिने देखिँदैन । किनकी बेजोसलाई पछ्याइरहेका दोश्रो स्थानका बिल गेट्सको कूल सम्पत्ति साढे ९६ अर्ब डलर मात्र रहेको छ ।एजेन्सीको सहयोगमा']"
अन्तरीक्षमा कसको फोहोर कति ? भारतको मिसाइलले बढायो खतरा,"['अमेरिकी अन्तरीक्ष संस्था नासाका अनुसार भारतले हालै परीक्षण गरेको स्याटेलाइट ध्वस्त पार्ने मिसाइलका कारण अन्तरीक्षमा सिर्जना भएको फोहोरले अन्तराष्ट्रिय अन्तरीक्ष केन्द्र (आइएसएस) मा भयानक खतरा पैदा भएको छ ।', 'नासाका प्रमुख जिम ब्राइडेन्स्टाइनका अनुसार भारतले स्याटेलाइट प्रतिरोधी मिसाइल परीक्षणका क्रममा ध्वस्त पारेको स्याटेलाइट कैयौँ टुक्रामा क्षतविक्षत भएको छ। यस्ता साना ठूला टुक्राहरुको संख्या ४ सय भन्दा धेरै छ । अन्तरीक्षमा थुप्रिएका यिनै भग्नावशेषका टुक्राहरुले स्पेस स्टेसनलाई खतरामा पार्नसक्ने नासाले चेतावनी दिएको छ ।', 'नासा टाउनहलमा बोल्दै ब्राइडेन्स्टाइनले भारतले ध्वस्त पारेको स्याटेलाइटबाट सिर्जित टुक्राहरु मध्ये धेरै ठूलो आकारका छन् । ससाना टुक्राहरुलाई नासाले ट्रयाक गरेको र ठूला टुक्राहरुको खोजी भैरहेको नासाको भनाई छ ।', 'अन्तरीक्ष मिसनका लागि यस्ता गतिविधिहरुले भविष्यमा निरन्तरता पाएमा त्यो सकारात्मक नहुने नासा प्रमुखको भनाई छ ।', 'उनले भनेका छन्, ‘भारतीय भुउपग्रह नष्ट गर्ने क्रममा पैदा भएको फोहोरका ६० वटा साना टुक्राहरुको पहिचान भएको छ । तीमध्ये २४ वटा टुक्राहरु स्पेस स्टेसनको माथिबाट गएका छन् ।’', 'उनी अगाडि भन्छन्, ‘यो अस्विकार्य छ । यसको असरका विषयमा नासा पूर्णरुपमा जानकार तथा स्पष्ट छ।’', 'यसअघि अमेरिकी सेनाले अन्तरीक्षमा फोहोरका टुक्राहरु फेला पारेको थियो र त्यस्ता टुक्राहरु स्पेस स्टेसन तथा आफ्ना स्याटेलाइटहरुका लागि खतरनाक भएको बताएको थियो ।', 'नासा प्रमुखका कारण भारतको पछिल्लो मिसाइल परीक्षणका कारण अन्तराष्ट्रिय स्पेस स्टेसनमा ४४ प्रतिशतले खतरा बढेको छ । यद्यपि समयक्रम सँगै यो खतरा घट्दै जानेछ किनकी विस्तारै वायुमण्डलमा झरेसँगै ती टुक्राहरु जल्नेछन् ।', 'अन्तरीक्षमा फोहोर गर्ने को को ?', 'कतिपय भारतीय विज्ञले नासाको पछिल्लो आरोपलाई ‘सय मुसा खाएर बिरालो हज गएको’ भन्ने उखानसँग दाँजेका छन् । अर्थात् अमेरिका नै अन्तरीक्षमा सबैभन्दा धेरै फोहोर गर्ने मुलुकमध्येमा एक हो । तर अमेरिकाले आफ्नो हिसाबले अन्तरीक्षमा फोहोरको अनुगमन गर्दछ । अन्तरीक्षमा ठूलो आकारका फोहोरका टुक्राको संख्या ६ हजार भन्दा धेरै छ । त्यसमा भारतका कारण पैदा भएका फोहोरका टुक्राको संख्या करीब १ सय मात्र छ ।', 'चीनले सन् २००७ मा एन्टी स्याटेलाइट मिसाइलको परीक्षण गरेको थियो । त्यसक्रममा चीनले ८ सय किलोमिटर भन्दा टाढा अन्तरीक्षमा रहेको आफ्नो स्याटेलाइट नष्ट पारेको थियो । उक्त परीक्षणबाट सिर्जित टुक्राहरुमध्ये केही अझै अन्तरीक्षमै छन् ।', 'अन्तरीक्षमा १० सेन्टिमिटर भन्दा ठूलो आकारका फोहोरका टुक्राको संख्या ३० हजार जति छ । ठूलो राडाबाट अमेरिकाको सेन्ट्रल स्पेस कमाण्डले यसको निगरानी गर्ने गर्दछ ।', 'सन् १९५७ मा पहिलोपटक अन्तरीक्षमा स्पुतनिक अन्तरीक्षयान प्रक्षेपण भएको थियो । त्यसयता अहिलेसम्म ८ हजार कृत्रिम भुउपग्रह अन्तरीक्षमा परीक्षण गरिसकिएको छ । अहिले पनि अन्तरीक्षमा करीब २ सय स्याटेलाइटहरुले काम गरिरहेका छन् । ती मध्ये अधिकांस अमेरिकाकै छन् । त्यसपछि रुस र चीनका धेरै छन् ।', 'भारतका अहिले कृत्रिम भुउपग्रहको संख्या जम्मा ४८ छ । अन्तरीक्षमा जुन मुलुकले धेरै स्याटेलाइट पठाएको छ, उसले नै धेरै फोहोर पैदा गरेको छ ।', 'के हुन्छ अन्तरीक्षको फोहोर ?', 'अन्तरीक्षमा फोहोर ती मानव सिर्जित वस्तुहरु हुन् जसको अब अन्तरीक्षमा कुनै प्रयोग गर्न सकिने सम्भावना छैन ।', 'नासाको एक अनुमान अनुसार अन्तरीक्षबाट दिनहुँ औषतमा एउटा फोहोरको टुक्रा पृथ्वीमा झर्दछ । त्यो फोहोर या त पृथ्वीमा झर्दछ, या त वायुमण्डलमा प्रवेश गर्नासाथ जलेर खरानी हुन्छ ।', 'पृथ्वीमा खस्ने यस्ता टुक्राहरु अधिकांस समुद्रमा खस्ने गरेका छन् । किनकी पृथ्वीको ७० प्रतिशत भाग पानीले ढाकेको छ ।', 'तर पछिल्लो ६० वर्षभन्दा अघि देखि जारी अन्तरीक्ष अभियानका क्रममा निस्किएको फोहोर ठूलो परिमाणमा आजपनि अन्तरीक्षमा रहेको छ ।', 'फोहोर खस्दा के हुन्छ नोक्सान ?', 'अहिलेसम्म अन्तरीक्षको फोहोर पृथ्वीमा खसेर कुनै क्षति भएको सुनिएको छैन।', 'कुनै समय चिनिया स्पेस स्टेसन थियांगोंग पृथ्वीसँग ठोक्किने चर्चा चलेको थियो । अन्ततः त्यो यान पृथ्वीमा कुनै नोक्सानी नपूराइकन समुद्रमा खसेर नष्ट भयो ।', 'सन् १९७९ मा ७५ टन भन्दा पनि बढि तौलको नासाको स्पेस सेन्टर स्काइल्याब पृथ्वीमा खसेको थियो । त्यसबेला विश्वभर सन्त्रास फैलिएको थियो । तर त्यो पनि समुद्रमा खसेर नष्ट भयो ।', 'पृथ्वीको कक्षमा घुमिरहेका स साना फोहोरका पिण्डहरु न त तल आउँदछन्, न त माथि जान्छन् । ती पिण्डहरु कक्षमा घुमिरहन्छन् । त्यस्ता फोहोरहरु अन्तरीक्षयान, कृत्रिम भु उपग्रह, तथा स्ेपस स्टेसनका लागि खतराको रुपमा रहन्छन् । पछिल्लो ६० वर्षमा विश्वमा बढेको अन्तरीक्ष गतिविधिले यस्तो फोहोरको मात्रा बढाएको छ ।', 'सन् २०१६ को जुलाइमा अमेरिकी प्रतिरक्षा सैन्य बलले निकट अन्तरीक्षमा करीब १८ हजार कृत्रिम वस्तुहरु पत्ता लगाएको थियो । त्यसमा सयौँको संख्यामा कृत्रिम उपग्रहहरु पनि थिए भने ठूलो परिमाणमा फोहोरका टुक्रा ।', 'स साना टुक्राहरुको कुरा गर्दा सन् २०१३ मा भएको एक अध्ययनले अन्तरीक्षमा १० सेन्टिमिटर सम्मको आकारका फोहोरका टुक्राको संख्या ६७ लाख रहेको छ ।', 'अन्तरीक्षमा जत्रोसुकै टुक्रा किन नहोस् त्यसले जरुर खतरा पैदा गरिरहेको हुन्छ । अन्तरीक्षमा कुनै समयमा दुईवटा स्याटेलाईट ठोक्किँदा समेत खरा पैदा भएको थियो ।', 'क्षति न्यूनिकरणको उपाय', 'अन्तरीक्षमा प्रक्षेपण गरिने स्याटेलाइटमा एण्ड अफ लाइफका लागि निश्चित परिमाणमा इन्धन हुन्छ ता कि उक्त रकेट, स्याटेलाइटलाई कक्षबाट बाहिर ल्याउन सकियोस्, अर्थात् त्यसलाई पृथ्वीको कक्षभन्दा तल ग्रेभयार्ड अर्थात् चिहान कक्षमा राख्न सकियोस् । त्यसबाट क्षति कम हुन्छ ।', 'अन्तरीक्षमा रहेका फोहोरलाई एकत्रित गर्नका लागि केही प्रयोग अवश्यपनि भएका छन् । यसमा जाली लगाएर कक्षमा रहेका फोहोर एकत्रित गरेर कक्षबाट तल तान्ने अनि पृथ्वीको वायुमण्डलमा छिराएर नष्ट गर्ने कामको परीक्षण पनि भैसकेको छ ।', 'तथापि यो कति प्रभावकारी तथा खर्चिलो हुन्छ भन्ने कुरा अझैपनि प्रष्ट भैसकेको छैन । आगामी दिनमा अन्तरीक्ष शक्ति राष्ट्रहरुले यसमा ध्यान दिनुपर्नेछ ।', 'अन्तरीक्षमा प्रवेश गर्ने सुरुवाती चरणका रुस तथा अमेरिकाले त्यस समयमा अन्तरीक्षमा जममा हुने फोहोरका बारेमा कुनै ध्यान दिएका थिएनन् । अहिले अन्तरीक्षमा पृथ्वीको कक्षमा रहेका फोहोरका टुक्रामध्ये अमेरिकाका ४ हजार भन्दा धेरै छन् भने चीनका ३ हजार भन्दा धेरै रहेका छन् ।', 'बीबीसी']"
"जिमेलमा थपियो ‘स्मार्ट कम्पोज र रिप्लाई’ फिचर, प्रयोगकर्तालाई अझै सजिलो","['गुगलले पछिल्ला केही महिनायता जिमेल प्रयोगकर्ताका लागि विभिन्न नयाँ-नयाँ फिचरहरु थप गरिरहेको छ भने नयाँ अपडेटसँगै जिमेलमा नयाँ डिजाइन तथा टुल्ससमेत ल्याइरहेको छ ।', 'पछिल्लोपटक जिमेलमा नयाँ स्मार्ट फिचर थप भएको छ । उक्त फिचरले जिमेल कम्पोज गर्ने कामलाई अझै सजिलो तथा छिटो बनाउनेछ ।', 'जिमेलको यो फिचर आर्टिफिसियल इन्टेलिजेन्सयुक्त छ । यसले प्रयोगकर्ताको इमेललाई विश्लेषण गरी उसले टाइप गर्ने सम्भावित वाक्य ‘सजेस्ट’ गर्दछ ।', 'के हो अटो राइटिङ्ग फिचर ?', 'इमेल पठाउने तथा प्राप्त गरिएका इमेलको जवाफ दिनका लागि गुगलले जिमेलमा स्मार्ट कम्पोज र स्मार्ट रिप्लाई फिचर थप गरेको छ । यी दुबै फिचर आर्टिफिसियल इन्टेलिजेन्समा आधारित छन् । यो फिचरले जिमेल प्रयोगकर्ताको टाइपिङ ह्याबिट बुझ्दछ र जब प्रयोगकर्ताले कुनै नयाँ इमेल कम्पोज गरी टाइप गर्न थाल्दछन् तब उसको टाइपिङ ह्याबिट अनुसार सम्भावित वाक्य सिफारिस गर्दछ । यतिमात्र होइन, इमेलमा टाइप गरिएको मेसेजका आधारमा इमेलको विषय पनि सिफारिस गर्दछ ।', 'त्यस्तै स्मार्ट रिप्लाई फिचरले कुनैपनि इमेलको जवाफ फर्काउने बेलामा उक्त इमेलको विषयवस्तुको आधारमा त्यसको जवाफ पनि सिफारिस गर्दछ । यसलाई पि्र जेनेरेटेड रेसपोन्स पनि भनिन्छ ।', 'कसरी प्रयोग गर्ने यो फिचर ?', 'डेस्कटपमा स्मार्ट कम्पोज प्रयोग गर्नका लागि सुरुमा जिमेलमा लगइन गर्नुपर्दछ । त्यसपछि जिमेलको माथि दायाँतर्फको कर्नरमा दिइएको गियरमा क्लिक गर्नुपर्दछ । त्यहाँ क्लिक गर्दा सेटिंग्सको अप्सन आउँदछ यसमा गएर स्मार्ट कम्पोज राइटिंग सजेसन तथा स्मार्ट रिप्लाई फिचरको अगाडि दिइएको ‘अन’ अप्सन छनोट गर्नुहोस् ।', 'त्यस्तै तपाइँले स्मार्ट कम्पोज पर्सनलाइजेसन सेटिंग पनि अन गर्न सक्नुहुन्छ । यसो गर्दा जिमेलले तपाईंको लेखाई अनुसार आगामी लेख्यलाई पर्सनलाइज्ड गर्नेछ।', 'एन्ड्रोइड र आइओएसमा कसरी प्रयोग गर्ने ?', 'यदि तपाइँ मोबाइल फोनमा जिमेलको प्रयोग गर्नुहुन्छ भने जिमेल एपको बायाँतर्फको साइड ड्रर ओपन गर्नुहोस् । त्यसको सबैभन्दा माथि रहेको सेटिंग्स अप्सनमा जानुहोस् । त्यसपछि स्मार्ट कम्पोज र स्मार्ट रिप्लाइको विकल्प देखिनेछ । ती दुबै विकल्पलाई अन गर्नुहोस् ।', 'स्मरण रहोस् जिमेलको यो फिचर तत्कालका लागि केवल एन्ड्रोइड डिभाइसमा मात्र उपलब्ध रहेको छ । एजेन्सी']"
चोरको दोष लगाएपछि एप्पलविरुद्ध १ खर्बको मुद्दा,"['अमेरिकी कम्पनी एप्पलविरुद्ध एकजना युवकले मुद्दा हालेका छन् । गलत रुपमा पक्राउ गरेको भन्दै एप्पलविरुद्ध १ अर्ब डलर क्षतिपूर्तिको माग गर्दै उसमेन बाह नामका युवाले मुद्दा दायर गरेका हुन् ।', 'ब्लुम्बर्गका अनुसार एप्पलको फेसिएल रिकग्नीसन सफ्टवेयरको गल्तीका कारण आफुलाई एप्पल स्टोरहरुमा चोरी गर्ने व्यक्तिको रुपमा गलत रुपमा आक्षेप लगाएर गत नोभेम्बरमा पक्राउ गरिएको दाबी उनको छ ।', 'उनले म्यानहटनस्थित संघीय अदालतमा मुद्दा दायर गरेका छन् । एप्पलले गलत रुपमा आफ्नो पहिचानलाई चोरको अनुहारसँग जोडेको उनले आफ्नो उजुरीमा उल्लेख गरेका छन् ।', 'आफुलाई पक्राउ गर्ने वारेन्टमा आफूसँग नमिल्ने तस्वीर रहेको भन्दै उनले बोस्टनमा एप्पल स्टोरमा भएको एउटा चोरीमा आफुलाई चोरको आरोप लगाइएको भएपनि त्यस समयमा आफु म्यानहटनमा एउटा कार्यक्रममा रहेको बताएका छन् ।', 'एप्पलको लापरवाहीका कारण बाहमाथि विभिन्न प्रान्तहरुमा भएका चोरीहरुको अभियोग लागेको उनका वकिलले बताएका छन् । यसअघि उनी कुनै पनि आपराधिक कार्यमा संल्गन नभएको र कुनैपनि कानूनी कारवाही नभोगेको उनको भनाइ छ । अनाहकमा पक्राउ पर्दा र चोरको आरोप लाग्दा बाहलाई ठूलो चोट परेको र यसले उनलाई त्रास, पीडा तथा अपमानको महसूस गराएको बाहका वकिलले बताएका छन् ।', 'प्रहरीका अनुसार एप्पल स्टोरहरुमा चोरी गर्ने कार्यमा संलग्न चोरले बाहको एप्पल लर्नर पर्मिट आइडेन्टिफिकेसनको प्रयोग गरेको हुनसक्ने र सोही कारण भुलवस एप्पलको फेसियल रिकग्नीसन सिस्टममा बाहको नाम जोडिएको हुनसक्ने बताएका छन् ।', 'एजेन्सी']"
जुकरबर्गको सुरक्षाका लागि फेसबुकले गर्‍यो अढाई अर्ब खर्च,"['काठमाडौं । गत वर्ष सन् २०१८ भरि नै फेसबुकका सिइओ मार्क जुकरबर्ग चर्चाको केन्द्रमा रहे, कारण उनी नेतृत्वको विश्वको सबैभन्दा ठूलो सोसल मिडिया कम्पनी फेसबुक विवादमा मुछियो ।', 'सिलिकन भ्यालीका उच्च पदस्थहरु आफ्नो व्यक्तिगत सुरक्षाका लागि वर्षेनी करोडौँ रकम खर्चिन्छन् । गार्जियनको रिपोर्ट अनुसार फेसबुकले पनि यसका सिइओ मार्क जुकरबर्गको सुरक्षाका लागि झण्डै अढाई अर्ब रुपैयाँ बराबरको रकम खर्च गरेको छ । जुकरबर्गको सुरक्षाका लागि सन् २०१८ मा भएको खर्च सन् २०१७ को भन्दा दोब्बर हो ।', 'रिपोर्ट अनुसार जुकरबर्गलाई सुरक्षित राख्नका लागि फेसबुकले सन् २०१८ मा २ करोड २६ लाख डलर खर्च गरेको छ ।', 'जुकरबर्गका लागि गरिएको खर्चलाई फेसबुकले अन्य क्षतिपूर्ति शीर्षकमा खर्च जनाएको छ । उक्त शीर्षकमा भएको खर्चमध्ये अधिकांस जुकरबर्गकै सुरक्षामा भएको खर्च रहेको छ ।', 'त्यस्तै जुकरबर्ग र उनको परिवारको सुरक्षाका लागि थप ९० लाख डलर रकम समेत खर्च भएको उल्लेख छ ।', 'त्यस्तै व्यक्तिगत प्रयोजनका लागि प्राइभेट जेट प्रयोग गर्नका लागि गत वर्ष जुकरबर्गले कम्पनीबाट २६ लाख डलर भुक्तानी लिएका छन् ।', 'प्रयोगकर्ताका डाटाहरुको अनधिकृत रुपमा दुरुपयोग भएका, ह्याकिङका कारण लाखौँ प्रयोगकर्ताका निजी डाटाहरु चेारी भएको तथा गलत समाचार तथा हिंसा र घृणाजन्य सामाग्रीहरु फैलाउने काम गरेको भन्दै गत वर्षको सुरुवातदेखि नै फेसबुकको तीव्र आलोचना भैरहेको छ ।', 'फेसबुकको आलोचना बढिरहँदा यसका प्रमुख कार्यकारीमाथि सुरक्षा चुनौति बढेको ठहर गर्दै कम्पनीले जुकरबर्गको सुरक्षामा हुने खर्च समेत बढोत्तरी गरेको हुनुपर्दछ ।', '-एजेन्सीको सहयोगमा']"
"फेसबुक, इन्स्टाग्राम र ह्वाट्स एपमा विश्वभर समस्या","['१ वैशाख, काठमाडौं । चर्चित सामाजिक सञ्जाल फेसबुक, इन्स्टाग्राम र ह्वाट्स एपमा समस्या आएको छ । आइतबार अपरान्ह नेपालसहित विश्वभरका प्रयोगकर्ताले ३ सामाजिक सञ्जालमा समस्या व्यहोरेका हुन् ।', 'फेसबुकसँग मातहतको इन्स्टाग्राम र ह्वाट्स एपमा आइतबार साँझदेखि विश्वभर ‘डाउन’ भएको अन्तर्राष्ट्रिय सञ्चारमाध्यमले लेखेका छन् । नेपाली प्रयोगकर्ताले ट्वीटरमा फेसबुकलाई मेन्सन गरेर समस्याबारे जिज्ञासा राखिरहेका छन् ।', 'यी सामाजिक सञ्जालबारे वेवसाइटको मनिटर गर्ने डाउनडिटेक्टर डट सीओ डट यूकेमा सयौं गुनासो दर्जा भइसकेको बेलायती पत्रिका मिररले अनलाइन संस्करणमा उल्लेख गरेको छ ।', 'हाल फेसबुकको वेवसाइट खोल्ने वित्तिकै एरर म्यासेज आउँछ । किन यी सामाजिक सञ्जालमा समस्या आयो भन्ने बारे अहिलेसम्म खुलेको छैन । फेसबुकले पनि आफ्नो आधिकारिक धारणा सार्वजनिक गरेको छैन ।', 'फेसबुकमा समस्या देखिएको करिब २ घण्टापछि यो पुन सञ्चालनमा आएको छ ।']"
स्मार्टफोनको ब्याट्री छिट्टै सकिन्छ ? बदल्नुस् यी बानी,"['स्मार्टफोन धेरै चलाउने मानिसहरुको गुनासो हुन्छ, निकै छिटो ब्याट्री सकिने । यदि यो समस्या आफ्नो मात्र हो भन्ने लागेको छ भने ढुक्क हुनुहोस् कि धेरैले भोग्ने समस्या हो यो ।', 'स्मार्टफोनमा ब्याट्रीको चार्ज छिटो सकिने समस्याका कारण विभिन्न हुन सक्दछन् । ब्याट्री बिग्रिनु वा स्मार्टफोनमा अरु कुनै प्राविधिक समस्या आउँदा पनि यस्तो हुन सक्दछ । र, कतिपय अवस्थामा स्मार्टफोन प्रयोगकर्ताका केही आनीबानीका कारण पनि यस्तो हुन सक्दछ । त्यसैले ब्याट्रीको आयु बढाउनका लागि स्मार्टफोन प्रयोगकर्ताले आफ्ना यी आनीबानी हटाउनु पर्दछः', '१. लाइभ वालपेपर हटाउनुहोस् : फोनको स्क्रिनमा तैरिरहेको माछा वा अरु कुनै लाइभ वालपेपरको प्रयोग गर्नुहुन्छ ? यदि त्यसो हो भने त्यसलाई हटाउनुहोस् । किनकि यस्तो चल वालपेपरले स्मार्टफोनको ब्याट्री धेरै खपत गर्दछ । यसको साटो गाढा रङको फोटोको वालपेपर राख्न सकिन्छ ।', '२. स्क्रिनको चहकिलोपना कम गर्ने : स्मार्टफोनको स्क्रिनले सबैभन्दा धेरै ब्याट्री खान्छ । स्क्रिन जति ठूलो तथा चमकदार हुन्छ र हाइ रिजोलुसनयुक्त हुन्छ उति नै धेरै ब्याट्री खपत हुन्छ । यदि तपाइँ फोनमा स्क्रिनको ब्राइटनेसका लागि अटो मोड छ भने त्यसको प्रयोग गर्नुहोस् र यदि छैन भने ब्राइटनेसलाई ५० प्रतिशतको आसपास राख्नुहोस्। यसबाट ब्याट्री कम खपत हुन्छ । साथै यसको अर्को फाइदा पनि हुन्छ, त्यो भनेको तपाइँको आँखाको स्वास्थ्यका लागि पनि फाइदा पुग्दछ । खास आवश्यकताको बेला, जस्तै घाममा मोबाइल हेर्नुपर्दा चाहीँ ब्राइटनेस बढाउन सकिन्छ ।', '३. अनावश्यक एपहरुबाट बच्नुहोस् : अहिले एपस्टोरहरुमा असंख्य र अनेक खालका एपहरु छन् र धेरै नि:शुल्क रहेका छन् । नि:शुल्क पाइने एपहरु सोचविचार नगरिकनै सबै भटाभट डाउनलोड गर्नुपर्दछ भन्ने होइन । आफ्नो स्मार्टफोनमा केवल कामलाग्ने वा अत्यावश्यक एपहरु मात्र डाउनलोड गर्नुहोस् । प्रयोगमा नआउने खालका एपहरु आफ्नो स्मार्टफोनबाट अनस्टल गर्नुपर्दछ ।', '४. क्यामरा तथा भिडियो प्रयोग केहीबेर रोक्ने : यदि तपाइँको फोनमा ब्याट्री कम बँचेको छ भने त्यस समयका लागि तपाइँ मोबाइलको क्यामरा तथा भिडियोको प्रयोग कम गर्न सक्नुहुन्छ । यसले तपाइँको ब्याट्रीको चार्ज केही समय बढी टिक्दछ ।', '५. भाइब्रेसन मोडमा नराख्ने : रिंगटोनको आवाजको तुलनामा भाइब्रेट हुँदा फोनको उर्जा धेरै खपत हुन्छ । त्यसैले यदि आफ्नो स्मार्टफोनको ब्याट्री धेरै टिकोस् भन्ने चाहनुहुन्छ भने फोनलाई भाइब्रेसन मोडमा नराख्नुहोस् ।', '६. ब्लुटुथ, वाइफाइतथा मोबाइल डाटा : आफ्नो स्मार्टफोनमा आवश्यकता बाहिरको समयमा ब्लुटुथ, वाइफाइ तथा मोबाइल डाटा अफ गर्नुहोस् । यदि सधै यी फिचर अन गर्ने बानी छ भने बानी फेर्नुहोस् । चाहिने बेला मात्र ब्लुटुथ, डाटा वा वाइफाइ अन गर्नुपर्दछ ।', '७. लोकेसन सर्भिसन अफ गर्ने : स्मार्टफोनमा सदैव लोकेसन सर्भिस अन गर्दा ब्याट्रीको खपत बढी हुन्छ । त्यसैले आवश्यकता नपरेको बेला फोनको लोकेसन सर्भिस अफ गरिराख्नु पर्दछ ।', 'एजेन्सी']"
अब यी स्मार्टफोनमा चल्नेछैन फेसबुक र इन्स्टाग्राम,"['केही समयपछि नै कतिपय स्मार्टफोनमा फेसबुक, इन्स्टाग्राम तथा मेसेन्जर चल्नेछैनन् ।', 'यदि तपाइँसग पनि विन्डोज फोन छ भने मे महिनाबाट त्यसमा सोसल मिडिया सपोर्ट उपलब्ध हुनेछैन । यद्यपि थर्ड पार्टी एप वा वेबको प्रयोग गरी विन्डोज फोन प्रयोगकर्ताले सोसल मिडियाको प्रयोग भने गर्न सक्नेछन् ।', 'स्मरण रहोस् विन्डोज स्मार्टफोनको उत्पादन बन्द भैसकेको छ र माइक्रोसफ्टले पनि आफ्ना स्मार्टफोन लञ्च गर्न छाडिसकेको छ ।', 'पूराना विन्डोज फोनमा त ह्वाट्सएपको सपोर्ट पहिलेबाटै बन्द गरिसकिएको छ । अब सबै खालका विन्डोज फोनमै ह्वाट्सएप सपोर्ट बन्द हुने अनुमान गरिएको छ।', 'माइक्रोसफ्टका अनुसार आगामी डिसेम्बरबाट विन्डोज फोनका लागि सेक्योरिटी अपडेट पनि उपलब्ध हुनेछैन । अर्थात् डिसेम्बरपछि विन्डोज फोनको प्रयोग गर्दा भाइरस आक्रमणको खतरा बेहोर्नुपर्नेछ ।', 'हालै सोसल साइट रेडिटमा एकजना प्रयोगकर्ताले इन्स्टाग्रामको एउटा सन्देशको स्त्रिmनसट पोष्ट गरेका छन् । जसमा निकट भविष्यमै विन्डोज फोनमा इन्स्टाग्राम उपलब्ध नहुने उल्लेख गरिएको छ । त्यसमा भनिएको छ, ३० अपि्रलदेखि विन्डोज फोनमा इन्स्टाग्राम उपलब्ध हुनेछैन, यद्यपि वेब ब्राउजरबाट भने इन्स्टाग्राम प्रयोग गर्न सकिनेछ ।', 'विन्डोज फोनको अन्त्य २०१७ देखि नै भएको हो । चर्चित एप डेभलपर्सहरुले पनि विन्डोज फोनमा एप सपोर्ट पनि बन्द गरिसकेका छन् । अब विन्डोज फोनमा एप सपोर्ट बन्द गर्ने पालो फेसबुकको आएको छ । स्मरण रहोस् अहिलेपनि माइक्रोसफ्ट स्टोरमा फेसबुक, मेसेन्जर तथा इन्स्टाग्राम सबैभन्दा चर्चित एपको रुपमा रहेका छन् । एजेन्सी']"
यानको इन्जिन फेल भएपछि अन्तरीक्षमा यात्रु पठाउने योजना विफल,"['अमेरिकी अर्बपति एलन मस्कको कम्पनी स्पेस एक्सको यात्रुहरूलाई अन्तरीक्षमा पठाउने योजना विफल भएको छ ।', 'स्पेस एक्सले व्यवसायिक रुपमा यात्रुहरुलाई इन्टरनेसनल स्पेस स्टेसनमा पठाउने योजना बनाएको थियो, जसमा हालै झट्का लागेको छ ।', 'समाचार अनुसार, स्पेस एक्सको मिसनसँग जोडिएको एक महत्त्वपूर्ण इन्जिनको परीक्षण विफल भएको छ ।', 'स्पेस एक्स र नासाले मिलेर उक्त मिसनमा काम गरिरहेका छन् । जसमा यानको एक इन्जिन परीक्षणका क्रममा एउटा त्रुटि फेला परेको छ र स्पेस एक्सको क्रू ड्रागनको इन्जिन टेस्टका क्रममा फेल भएको छ ।', 'रिपोर्ट अनुसार, फ्लोरिडाको केप क्यानभेरल एयर फोर्स स्टेसनमा बनेको स्पेस एक्सको टेस्ट सेन्टर नजिकै धुँवा उडेको देखिएको थियो । इन्जिन परीक्षणको क्रममा कम्पनीको क्रू ड्रागन क्याप्सुलमा समस्या देखियो र त्यससँगै इन्जिन फेल भएर धुँवा उड्न पुगेको थियो । स्पेस एक्स र स्टेसन कमान्डिङ्ग डिपार्टमेन्टले पनि यो तथ्यको पुष्टि गरेका छन् ।', 'उक्त घटनामा कोही पनि घाइते नभएको बताइएको छ । सुरुवाती परीक्षण सफल भएपनि अन्तिम परीक्षणका क्रममा इन्जिनमा क्षति पुगेको कम्पनीले जनाएको छ ।', 'परीक्षणमा असफलतासँगै यात्रुलाई सकुशल रुपमा अन्तरीक्षमा पुर्याएर पुनः सकुशल पृथ्वीमा फर्काउने स्पेस एक्सको दाबीमा पनि शंका उत्पन्न भएको छ ।', 'गत वर्ष स्पेस एक्सले आफ्नो एक बिग फाल्कन रकेटको माध्यमबाट एक पर्यटकलाई चन्द्रमामा पठाउने योजना बनाइरहेको बताएको थियो । उक्त रकेटलाई अन्तरीक्षमा यात्रुहरुलाई पठाउनका लागि डिजाइन गरिएको हो । स्पेस एक्सले उक्त यानमा चढेर पहिलोपटक चन्द्रमामा जाने एकजना यात्रीसँग सम्झौता पनि गरिसकेको छ ।', 'एजेन्सी']"
अमेरिकासँगको लडाइँले हुवावेलाई फाइदा !,"['स्मार्टफोन तथा टेलिकम उपकरण निर्माता चिनिया कम्पनी हुवावे पछिल्लो समय विवादमा परिरहेको छ । यसले कम्पनीमाथि संकट थपिरहेकेा छ । र कम्पनीका संस्थापक रेन चेंगफेइले भने यसको उज्यालो पाटो हेर्ने प्रयास गरिरहेका छन् ।', 'यी चिनिया अर्बपतिले उनको कम्पनीको विश्वव्यापी कार्य विरुद्ध अमेरिकी अभियानको सामना गरिरहेका छन् भने उनकी छोरी तथा कम्पनीकी प्रमुख वित्तिय अधिकृतले आपराधिक अभियोगमा क्यानडाबाट अमेरिका सुपुर्दगी हुने खतरामा छिन् ।', 'तर विगतमा चिनियाँ जनमुक्ति सेनामा समेत काम गरेका रेनलाई यो संघर्षले सकारात्मक नतिजा ल्याउने विश्वास छ ।', 'सिएनएनलाई दिएको अन्तर्वार्तामा उनले अमेरिकी सरकारको आक्रमण तथा दमनले कम्पनीका कर्मचारीहरुलाई सजग बनाउन सहयोग पुगेको बताउँछन् ।', 'रेन भन्छन्, ‘वर्षौँ देखिको सफलताका कारण हाम्रो समूह अल्छी, भ्रष्ट तथा कमजोर बन्दै गएको थियो । तर अमेरिकाको आक्रमण र दमनपछि अहिले हामी सबैजना एक्येबद्ध भएका छौँ र हाम्रा उत्पादन तथा सेवालाई अझै उत्कृष्ट बनाउन लागि परेका छौँ ।’', 'रेनको परिवारले सांस्कृतिक क्रान्तिताका समेत पुँजीवादीको आरोपको सामना गरेको थियो । जब उनले सन् १९८७ मा हुवावे कम्पनी स्थापना गरे, चीनमा उनलाई पुँजीवादी परस्त भएको आरोप पनि लगाइयो । जबकी पश्चिमा देशले उनलाई कम्युनिष्ट परस्त भन्दै आएका छन् ।', 'तर रेन भने कठिनाई तथा चुनौतिहरुको सामना गर्नैपर्ने यसले कम्पनी तथा कम्पनीका सबै कर्मचारीलाई झनै ससक्त बनाउने बताउँछन् ।', 'उनी भन्छन्, ‘हिरोले सदैव धेरै कठिनाईको सामना गर्दछन् । यसले नै तपाईंलाई ससक्त बनाउँदछ । यदि तपाईंलाई कहिल्यै पनि तर्साइएन र घाइते बनाइएन भने तपाइँ कसरी बलियो बन्नुहुन्छ ?’', 'आफ्नी छोरी तथा कम्पनीकी वित्तिय अधिकारीले क्यानडामा भोगिरहेको पीडाप्रति लक्षित गर्दै उनले त्यो पीडा सेत उनका लागि राम्रो शिक्षा भएको र त्यसले उनलाई फाइदा नै गर्ने बताए ।चर्चित कम्पनीको कार्यकारीलाई काम गर्न नदिएर यसरी अर्को मुलुकले बन्धक बनाई राख्नु लज्जाको विषय भएको पनि उनले बताए ।', 'अमेरिकाले आफ्ना मित्र राष्ट्रहरुलाई फाइभ जी नेटवर्कमा हुवावेका उपकरण प्रयोग नगर्न आव्हान गरिसकेको छ । हुवावेका उपकरण मात्र बेइजिङले अन्य मुलुकमा जासूसी गरिरहेको आरोप अमेरिकाको छ । तर हुवावेले भने आफ्ना प्रडक्टहरुबाट कुनैपनि सुरक्षा चुनौति रहेको भन्ने आरोप अस्विकार गर्दै आएकेा छ ।', 'हुवावे फाइभ जी प्रविधिको क्षेत्रमा एउटा मुख्य खेलाडि हो । यो विश्वको सबैभन्दा ठूलो टेलिकम उपकरण निर्माता हो भने स्मार्टफोन बजारमा एप्पल र सामसुङको मुख्य प्रतिस्पर्धी\xa0 ।', 'गुगल आउँदा चीनलाई फाइदा', 'अमेरिकाले आफ्नो कम्पनीविरुद्ध अभियान छेडेको भएपनि उनी अमेरिका विरोधीको रुपमा आफूलाई चिनाउन चाहँदैनन् । विश्वको व्यवसायिक तथा प्रविधिको क्षेत्रमा अग्रणी रहेकेा भन्दै उनी अमेरिकाको तारिफ गर्दछन् । तर, अमेरिकाको निरन्तरको पेलाईले हुवावेका कर्मचारीहरुलाई संकीर्ण राष्ट्रवादतर्फ धकेलेर अमेरिका विरोधी बनाउने हो कि भन्ने चिन्ता उनलाई छ ।', 'रेनविरुद्ध पनि अमेरिकामा उजुरी परेको छ । त्यसैले अमेरिका भ्रमणमा गएमा उनी पक्राउ पर्ने खतरा पनि छ । पक्राउ पर्ने डरले अमेरिका भ्रमणमा जानु भएको होइन ? भन्ने प्रश्नमा उनले अमेरिका हुवावेका लागि केवल एउटा सानो बजार भएको भन्दै अमेरिका जाने काम नै नपरेको बताए । यदि अमेरिका भ्रमणका क्रममा आफू पक्राउ परेर जेलमा बस्नुपरेमा आफूले जेलभित्रै अमेरिका कसरी विश्वको सबैभन्दा शक्तिशाली मुलुक बन्यो ? भन्ने बारेमा एउटा किताब लेख्नेछु भनेर ठट्टा समेत गरे ।', 'रेनले अमेरिकाका ठूला प्रविधि कम्पनीहरुमाथि चीनले लगाएको प्रतिबन्धको पनि आलोचना गरे ।', 'गुगल, अमेन तथा यस्तै अन्य ठूला अमेरिकी प्रविधि कम्पनीहरुलाई चीनमा प्रवेश दिनुपर्दछ भनेर आफूले पैरवी गरिरहेको भन्दै उनले यी कम्पनीलाई चीन आउन दिँदा चीनलाई नै फाइदा पुग्ने बताए ।', 'गुगल, फेसबुक तथा टि्वटर जस्ता कम्पनीहरु चीनमा प्रतिबन्धित छन् । अमेजनलाई केही कडा शर्त र बन्देजहरुमा बाँधेर सञ्चालन हुन दिइएको छ । तर यसले अलिबाबा तथा जेडी डट कमजस्ता चिनिया कम्पनीहरुसँग प्रतिस्पर्धा गर्न सकेको छैन ।सिएनएन']"
"डाटा चोरीको मुद्दा मिलाउने याहुको प्रयास, १२ अर्ब तिर्न तयार","['इन्टरनेट कम्पनी याहुले प्रयोगकर्ताको डाटाहरु व्यापक रुपमा ह्याक भएको मुद्दा मिलाउनका लागि पौने १२ करोड डलर तिर्ने भएको छ ।', 'प्रयोगकर्ताका इमेल ठेगाना तथा पासवर्डलगायतका निजी जानकारीहरु लिक भएको सम्बन्धमा परेको मुद्दामा यो रकम तिर्न याहु सहमत भएको हो । तर मुद्दा मिलाउनका लागि याहुले गरेको यो प्रस्तावलाई अमेरिकाको सम्बन्धित जिल्ला अदालतका न्यायाधीशले स्वीकृति दिन बाँकी छ ।', 'यो वर्षको सुरुमा याहुले यस्तै खालको एक प्रस्ताव ल्याएको थियो । तर ती न्यायाधीशले पीडितहरुले अधिकतम फाइदा प्राप्त गर्नका लागि निश्चित रकम नै तोकेर सहमति गर्नुपर्ने भन्दै याहुको त्यस्तो प्रस्ताव अस्वीकार गरेका थिए ।', 'सन् २०१३ देखि २०१६को अवधिमा याहुमा खतरनाक साइबर आक्रमण भएको र त्यसक्रममा करोडौँ याहु प्रयोगकर्ताका निजी डाटा ह्याकरको हातमा पुगेका थिए ।', 'सन् २०१३ मा त सबै याहु प्रयोगकर्ताहरु यस्तो ह्याकिङ्गबाट प्रभावित भएका थिए । याहुले यसअघि डाटा लिक गराइएका इमेल एड्रेस तथा पासवर्डका साथै प्रभावित प्रयोगकर्ताको नामसमेत सार्वजनिक गरेको थियो । तर, वित्तीय जानकारी भने उपलब्ध गराएको थिएन ।', 'स्मरण रहोस् सन् २०१६ मा भर्जन कम्पनीले ४ अर्ब ४८ करोड डलरमा याहु कम्पनी खरीद गरेको थियो । अर्को वर्ष याहु र एओएलले भर्जनकै मातहतमा ओथ नामक कम्पनी खडा गरे । पछि त्यो कम्पनी भर्जन भिडियाका रुपमा रिब्राण्डिङ गरियो ।', 'सन् २०१७ यता याहुको मातृ कम्पनीले आफ्नो सेक्योरिटी बजेटमा बढोत्तरी गरेको छ । सूचना सुरक्षा समूहका कर्मचारीको संख्यामा वृद्धि गर्नुका साथै उनीहरुलाई दिइने तालीममा वृद्धि गरेको छ ।', 'एजेन्सी']"
"दक्षिण कोरियामा शुरू भयो फाइब जी, फोर जी भन्दा २० गुणा तीव्र","['२० चैत, काठमाडाैं ।\xa0दक्षिण कोरियाले विश्वमै पहिलो पटक फाईब जी दुरसंचार सेवा विकसित गरेको छ । कोरियाले विकसित गरेको पूर्ण–विकसित पाँचौं पुस्ताको मोबाइल नेटवर्क तीव्र गतिको यस प्रविधिले मोबाइलबाट डाटा ट्रान्सफरमा अभूतपूर्व फड्को मार्ने विस्वास लिएको छ ।', 'पाँचौं पुस्ताको ताररहीत यस प्रविधिले मोबाइलमा कुराकानी मात्र होइन पाउरोटी सेकाउने टोस्टर मेसिनदेखि टेलिफोन, विद्युतीय कारदेखि विद्युत प्रसारण लाइनसम्मको व्यवस्थापनमा सघाउनेछ । तर दक्षिण कोरियाको यस प्रविधिले संयुक्तराज्य अमेरिका र चीनबाट ठूलै चुनौतीको सामना गर्नुपर्ने छ ।', 'नवीन प्रविधि विकासमा दक्षिण कोरिया समकालीन विश्वमा निकै अघि मानिन्छ । कोरियाको यो पछिल्लो प्रविधि हालको चौंथो पुस्ताको मोबाइल प्रविधिभन्दा झण्डै २० गुणा ज्यादा तीव्र बेगको हुनेछ । पाँचौं पुस्ताको प्रविधि प्रयोगबाट एक सेकेन्डभन्दा कम समयमा एउटा सिंगो चलचित्र डाउनलोड गर्न सकिनेछ ।', 'पाँचौं पुस्ताको नेटवर्कका कारण चालकविहीन सवारी साधनदेखि विविध किसिमका विद्युतीय उपकरण स्वचालित रुपमा चलाउन सहज हुनेछ । औद्योगिक रोबोट, ड्रोन र अरु इन्टरनेट आधारित उपकरण चलाउन यस प्रविधिले सहजता ल्याउने छ ।', 'एक अध्ययन अनुसार पाँचौं पुस्ताको मोबाइल नेटवर्कका कारण सन् २०३४ सम्ममा विश्व अर्थतन्त्रमा करिब ५ खर्ब ६५ अर्ब अमेरिकी डलरको कारोबार हुनेछ ।', 'संयुक्तराज्य अमेरिकाले चीनको हुवावेमाथि पाँचौं पुस्ताको टेलिकम नेटवर्क खरिद नगर्न विश्व समुदायलाई आग्रह गरिरहेको छ । तीव्र गतिको इन्टरनेटका कारण चीनले विश्वबाटै महत्वपूर्ण सूचना संग्रह गर्ने अमेरिकी दाबी छ ।', 'तर, चिनियाँ कम्पनी हुवावेले अमेरिकी दाबी असत्य रहेको जनाएको छ । हुवावेले पनि पाँचौं पुस्ताको दूरसञ्चार प्रविधि विकास गरिसकेको छ ।', 'कोरियाले पाँचौं पुस्ताको टेलिकम प्रविधि विकास गरेको घोषणा गरेकै दिन सामसुङ इलेक्ट्रोनिक्सले पनि पाँचौं पुस्ताको टेलिकम प्रयोग गर्न मिल्ने ग्यालेक्सी एस १० स्मार्टफोन सार्वजनिक गरेको छ ।', 'दुई सातापछि नै एलजीले पनि भी५० मोडेलको नयाँ स्मार्टफोन सार्वजनिक गर्दैछ । तर यी स्मार्टफोनको बजार मूल्य बढी हुनेछ । यसै वर्षको अन्त्यतिर ३० लाखभन्दा बढी कोरियालीले पाँचौं पुस्ताको टेलिकम सेवा लिन थाल्ने के.टी. कम्पनीका उपाध्यक्ष ली पिल–जाईले बताएका छन् ।', 'कोरियामा हालसम्म कुनै पनि कम्पनीले पाँचौं पुस्ताको टेलिकम सेवा देशभर उपलब्ध गराएका छैनन । अमेरिकामा पनि केही ससाना क्षेत्रमा यस्तो सेवा उपलब्ध हुन थालेको छ र यो सेवा वाइफाईबाट मात्र उपलब्ध हुन्छ ।', 'कतारको टेलिकम कम्पनी उरेडूले दोहामा पाँचौं पुस्ताको टेलिकम सेवा प्रदान गर्न थालेको छ, तर फाइब–जी सेवा सञ्चालन गर्ने उपकरणको अभाव छ ।', 'अमेरिकी कम्पनी भेरिजोनले अर्को सातादेखि अमेरिकी सहरहरु सिकागो र मिनियापोलिसका मोबाइल उपभोक्ताका लागि पाँचौं पुस्ताको टेलिकम सेवा उपलब्ध गराउँदैछ । यसै वर्षको अन्त्यसम्ममा देशका ३० भन्दा बढी सहरमा यो सेवा प्रदान गरिने कम्पनीले जनाएको छ ।', 'जापानमा पनि सन् २०१९ भित्रै सीमित क्षेत्रमा फाइब–जी सेवा उपलब्ध गराउने योजना अघि सारिएको छ । अर्को वर्षको टोकियो ओलम्पिक्स अघि नै फाइब–जी सेवा पूर्ण रुपमा उपलब्ध गराउने जापानको तयारी छ ।-रासस /एएफपी']"
विन्डोज १० का प्रयोगकर्ता ८० करोड पुगे,"['माइक्रोसफ्ट कम्पनीको पछिल्लो कम्प्युटर अपरेटिङ सिस्टम विन्डोज १० का प्रयोगकर्ताको संख्या ८० करोड नाघेको छ । माइक्रोसफट्का अनुसार अहिले विश्वभरका ८० करोडभन्दा धेरै डिभाइसमा विन्डोज १० प्रयोग भैरहेको छ ।', 'यसअनुसार, माइक्रोसफ्ट विन्डोज १० का प्रयोगकर्ताको संख्या १ अर्ब पुर्\u200dयाउने लक्ष्यको नजिक पुगेको हो ।', 'सन् २०१५ को जुलाईमा रिलिज भएको विन्डोज १० यतिधेरै लोकप्रिय भएको छ कि साढे ३ वर्षभित्रमै यसका ८० करोड प्रयोगकर्ता पुगेका छन् । माइक्रोसफ्टले ३ वर्षभित्रमा विन्डोज १० का प्रयोगकर्ता १० अर्ब पुर्\u200dयाउने लक्ष्य राखेको थियो । तथापि, यो पूरा भने हुन सकेन ।', 'गत सेप्टेम्बर २०१८ मा विन्डोज १० का प्रयोगकर्ता ७० करोड पुगेको घोषणा माइक्रोसफ्टले गरेको थियो । यस अनुसार पछिल्लो ६ महिनामा विन्डोज १० का प्रयोगकर्ताको संख्या १० करोडले वृद्धि भएको छ । सन् २०१९ भित्रमा यो संख्या १ अर्ब सहजै नाघ्ने अनुमान गरिएको छ ।', 'स्मरण रहोस् विन्डोज विश्वको सबैभन्दा लोकप्रिय डेस्कटप अपरेटिङ सिस्टम पनि हो । माइक्रोसफ्टकै अपरेटिङ सिस्टम विन्डोज ७ को लोकप्रियतालाई पछि पार्दै विन्डोज १० गत जनवरीमा सर्वाधिक लोकप्रिय डेस्कटप अपरेटिङ सिस्टम बनेको थियो । विन्डोज सेभेनको बजार हिस्सा ३६.०९ प्रतिशत रहेकोमा विन्डोज १० को हिस्सा पहिलोपटक ३९.२२ प्रतिशत पुगेको थियो ।', 'माइक्रोसफ्टले विन्डोज सेभेन फेजआउट गर्ने मिति नजिकिँदै गर्दा आगामी दिनमा विन्डोज १० प्रयोगकर्ताको संख्यामा झनै वृद्धि हुने अनुमान गरिएको छ । विन्डोज ७ मा उपलब्ध गराउँदै आएको सेक्योरिटी अपडेट माइक्रोसफ्टले यो वर्षको अन्त्यबाट हटाउँदैछ ।', 'माइक्रोसफ्टको मोर्डन लाइफ एण्ड डिभाइस विभाग अन्तर्गत कर्पोरेट उपाध्यक्ष युसुफ मेहेदीले एक ट्विट गर्दै विन्डोज १० ले विन्डोजको इतिहासमै सर्वाधिक उपभोक्ता सन्तुष्टि प्राप्त गर्न सफल भएको बताएका छन् ।', 'एजेन्सीको सहयोगमा']"
"युरोपमा गुगललाई तेस्रो झट्का, युरोपेली आयोगले गर्‍यो पौने २ खर्ब जरीवाना","['युरोपेली युनियनको प्रतिस्पर्धा आयोगले इन्टरनेट दिग्गज गुगलमाथि बजारमा स्वस्थ प्रतिस्पर्धालाई दखल पुर्याउने अनुचित व्यवहार गरेको भन्दै पौने दुई खर्ब रुपैयाँ बराबरको रकम जरीवाना गरेको छ ।', 'अनलाइन विज्ञापनमा आफ्नो मजबुत स्थितिलाई दुरुपयोग गरेको अभियोगमा गुगलमाथि १ अर्ब ६८ करोड डलर जरीवाना गरिएको हो ।', 'प्रतिस्पर्धा नियमको उल्लंघन गरेको आरोपमा गुगलमाथि युरोपेली युनियनले जरीवाना लगाएको यो तेस्रोपटक हो ।', 'युरोपेली संघका प्रतिस्पर्धा आयुक्त मार्गरेट वेस्टेगरले बुधबार ब्रसेल्समा पत्रकार सम्मेलन गरी गुगलको एडसेन्स विज्ञापन कारोबारका विषयमा लामो समयदेखि चल्दै आएको अनुसन्धानको परिणामका बारेमा जानकारी दिइन् ।', 'उनका अनुसार गुगलले एडसेन्स प्लेटफर्मको साटो ब्रोकरको उपयोग गरिरहेका वेबसाइटहरुलाई रोक्नका लागि आफ्नो मजबुत स्थितिको दुरुपयोग गरेको छ ।', 'युरोपेली आयोगले गुगल र यसको मातृ कम्पनी अल्फाबेटले युरोपेली संघको प्रतिस्पर्धा निरोधक नियमको उल्लंघन गरेको छ । गुगलले एडसेन्सको उपयोग गर्ने वेबसाइटहरुसँगका अनुबन्धमा प्रतिबन्धात्मक व्यवस्था गरेको र त्यसबाट प्रतिस्पर्धी कम्पनीहरुलाई आफ्नो विज्ञापन ती वेबसाइटमा दिनबाट रोकिएको छ ।', 'माइक्रोसफ्टले सन् २००९ मा युरोपेली प्रतिस्पर्धा आयोगमा गुगल विरुद्ध उजुरी गरेको थियो । सन् २०१६ मा आयोगले यो मामिलाको छानविन सुरु गरेको थियो ।', 'स्मरण रहोस् गतवर्ष युरोपेली प्रतिस्पर्धा आयोगले गुगलमाथि ४.३४ अर्ब युरो जरिवानाको निर्णय गरेको थियो । त्यस्तै सन् २०१७ मा अनलाइन सपिंग सर्चको परिणामसँग सम्बन्धित मुद्दामा गुगलमाथि २ अर्ब ४२ करोड युरो जरिवाना गरिएको थियो ।', 'एजेन्सी']"
"नोटदेखि पासपोर्टसम्म नेपालमै छाप्ने तयारी, अन्तरीक्षमा आफ्नै भू-उपग्रह","['२७ फागुन, काठमाडौं । आधुनिक नेपालले अहिलेसम्म आफ्नो मुद्रा (नोट) समेत विदेशमै छाप्दै आएको छ । विदेशमा नोट छपाइका क्रममा भ्रष्टाचारसमेत हुने गरेको छ । त्यसैगरी एमआरपी पासपोर्ट समेत नेपालले अहिलेसम्म आफ्नै देशमा छाप्न सकिरहेको छैन ।', 'नेपालले आफ्नो मुद्रा र राहदानी आफैं छाप्छ र अन्तरीक्षमा आफ्नै स्याटेलाइट राख्छ भन्ने चर्चा सुरु भएको धेरै वर्ष बित्यो । तैपनि, अहिलेसम्म नोट र पोसपोर्ट छपाइमा ठूलो धनराशी विदेशिने क्रम जारी छ ।', 'अन्तर्राष्ट्रिय दूरसञ्चार संघले नेपाललाई स्याटेलाइट राख्न सन् १९८४ मै पूर्वी देशान्तरको ५० डिग्री र १२३.३ डिग्रीमा ‘अर्बिटल स्लट’ छुट्याएको थियो । तर, आर्थिक तथा प्राविधिक योग्यता र अनुभव नहुँदा यी योजना २५ वर्षदेखि अलपत्र छन् ।', 'हालै सरकारले यी दुबै अलपत्र भएका काम अघि बढाउन फ्रान्सबाट सहयोग लिएर काम गर्न समझदारी गरेको छ । यदि सरकारले समझदारी अनुसार काम गर्\u200dयो भने ३ वर्षमा नेपालले स्याटेलाइट र सेक्युरेटी प्रिन्टिङमा विदेशीको मुख ताक्नुपर्ने अवस्थाको अन्त्य हुनेछ ।', 'हरेक सरकारले नीति तथा कार्यक्रम र बजेटमा समेट्ने, तर काम केही नहुने यी दुई परियोजना राष्ट्रले गर्व गर्ने महत्वका हुन् । सञ्चार मन्त्री गोकुल बास्कोटा फ्रान्स पुगेर गरेको समझदारी कार्यान्वयन भएमा नेपाललाई विदेशीको स्याटेलाइटबाट सेवा चर्को शुल्क तिरेर सेवा लिनुपर्ने बाध्यता हट्नेछ । साथै सरकारमा महत्वपूर्ण सुरक्षात्मक दस्तावेजको छपाई सरकारी सुरक्षण प्रेसमै हुनेछ ।', 'समझदारी अनुसार अबको ३ वर्षपछि नेपालमा अहिले पेचिलो बनेको सम्पूर्ण सरकारी ‘डाटा सेक्युरेटी’को सवालको पनि हल हुनेछ ।', 'अब नेपालमै सेक्युरेटी प्रिन्टिङ (सुरक्षण मुद्रण) स्थापना गर्न र नेपालकै व्यवसायिक स्याटेलाइट स्थापना गर्न फ्रान्सले आर्थिक तथा प्राविधिक रुपमा सघाउने निश्चित भएको फ्रान्सबाट फर्किएपछि बास्कोटाले अनलाइनखबरलाई बताए ।', 'नेपाल सरकारको लामो समयको कसरतपछि फ्रान्सका विदेश राज्यमन्त्री जिन बाप्टिस्टे लेमोनीको निमन्त्रणामा फ्रान्स पुगेर सञ्चार तथा सूचना प्रविधिमन्त्री बास्कोटाले सेक्युरिटी प्रिन्टिङ प्रेस र नेपालकै स्याटेलाइट स्थापना गर्ने समझदारी गरेर फर्किएका छन् ।', 'नेपाल र फ्रान्सबीच दौत्य सम्बन्ध स्थापना भएको ७० वर्ष पुगेकै बेला उसले नेपाललाई गर्व गर्न लायक दुई महत्वपूवर्ण परियोजनामा सघाउने भएको हो । नेपाली मुद्राको नोट, पासपोर्ट र राष्ट्रिय परिचयपत्र जस्ता राष्ट्रिय सुरक्षासँग गाँसिएका सामाग्री नेपालमै छाप्ने तथा नेपालको आफ्नै भू उपग्रह राख्ने राष्ट्रिय महत्वका परियोजनामा फ्रान्सले साथ दिने भएको हो ।', 'दुई सरकारबीच मन्त्रीस्तरमा आशयपत्रमा हस्ताक्षर हुनासाथै दुबै परियोजना कार्यान्वयन गर्ने निकायबीच पनि समझदारी (एमओयू) गरिएको छ । प्रायः सरकारबीच हुने समझदारीपछि कार्यान्वनयनकारी निकायबीच समझदारी हुन वर्षौं लाग्ने पुरनो संस्कृति तोड्दै एकसाथ सरकार र कार्यान्वयन गर्ने निकायबीच एकैपटक एमओयू भएको छ ।', 'सञ्चार तथा सूचना प्रविधिमन्त्री गोकुल बास्कोटाले फ्रान्स पुगेर गरेको समझदारीलाई सम्बन्धित क्षेत्रका विज्ञहरुले ‘ब्रेकथ्रु’ भनेका छन् । तीन महिनाभित्र दुवै परियोजनाको सम्झौता मस्यौदा तयार हुने र प्रधानमन्त्री केपी शर्मा ओलीको फ्रान्सको राजकीय भ्रमणका क्रममा सम्झौतामा हस्ताक्षर हुने गरि काम अघि बढाइएको स्रोतले जनाएको छ । यी दुवै काम एकसाथ अघि बढ्ने सुनिश्चितता बढेको छ ।', 'प्रधानमन्त्री ओलीले नेपालले अन्तरीक्षमा आफ्नै भूउपग्रह राख्ने कुरा गर्दा मजाक उडाउनेहरुले अब त्यो आफ्नै आँखाले देख्न पाउने मन्त्री बास्कोटाले बताए । यी दुई कुरा देशको राष्ट्रिय सुरक्षा र स्वाभिमानसँग गाँसिएकाले तत्कालै अघि बढ्ने उनले दाबी गरे ।', 'नोट र पासपोर्ट आफ्नै प्रेसमा', 'सेक्युरिटी प्रिन्टिङ स्थापना गर्नेसम्बन्धी समझदारीपत्रमा नेपालको सुरक्षण मुद्रण केन्द्र र फ्रान्स सरकारको स्वामित्वमा रहेको आईएनजीआरओयूपीईबीच तथा स्याटेलाइट सञ्चालनबारे नेपाल दूरसञ्चार प्राधिकरण र फ्रान्स सरकारको थाल्स एलेनिया स्पेशबीच समझदारीपत्रमा हस्ताक्षर भएको हो ।', 'फ्रान्सले यी योजनामा सहुलियतपूर्ण आर्थिक सहयोगसहित प्राविधिक लगायत सहयोग गने समझदारी भएको बास्कोटाले जानकारी दिए । फ्रान्सले यी दुई परियोजनाका लागि ५० अर्ब बराबरको सहुलियत ऋण उपलब्ध गराउने उनले बताए ।', '‘यो समझदारीले दुई महत्वपूर्ण प्राविधमा नेपालले पनि काम थाल्ने बाटो खुलेको छ, यो एकप्रकारको ब्रेक थ्रु नै हो,’ उनले ने,‘अब वर्षैसाल बजेट भाषणमा उल्ल्ेख गर्ने तर काम नहुने अवस्थाको अन्त्य हुनेछ ।’', 'यो समझदारी कार्यान्वयन भएर सुरक्षण मुद्रण र आफ्नै स्याटेलायट स्थापना भए त्यो राष्ट्रिय गौरबको विषय हुो उनको भनाइ छ । यस्तै यसबाट देशले पनि ठूलो आर्थिक तथा प्राविधिक लाभ प्राप्त गर्ने बास्कोटाले बताए ।', 'सेक्युरेटी प्रिन्टिङ प्रेस स्थापनापछि राष्ट्रिय परिचयपत्र, मौद्रिक नोट, पासपोर्ट, स्मार्ट लाइसेन्स, जग्गाधनी प्रमाणपुर्जा, अन्तःशुल्क स्टिकर, सिमकार्ड, रिचार्ज कार्ड, बैंकका डेबिट, क्रडिट तथा एटीएम, हुलका टिकट लगायतको छपाई पनि नेपालमै गर्न सकिनेछ ।', 'सुरक्षात्मक छपाईका काममा वर्षमा ५ देखि ८ अर्ब रुपैयाँ विदेसिने गरेको सरकारको अनुमान छ । यसलाई रोक्न र नेपालमै छपाई गरेर तथ्याकीय सुरक्षाको प्रवन्ध मिलाउन पनि यस्तो छपाई केन्द्र निर्माणले महत्वपूर्ण भूमिका खेल्नेछ ।', 'आफ्नै स्याटेलाइट', 'अन्तरिक्षमा अहिलेसम्म नेपालको आफ्नै स्याटेलाइट छैन । आगामी वैशाख ४ गते नेपालको ‘नानो स्याटेलाइट’ अन्तरिक्षमा पठाइँदैछ । तर, यो सानो क्षमताको भएको व्यवसायिक हैन ।', 'नेपालले पाएको अर्बिटल स्लटमा आफ्नै व्यवसायिक स्याटेलाइट राख्न सकिए विदेशी स्याटेलाइट कम्पनीले लैजाने २ अर्बभन्दा माथिको रकम बाहिरन रोकिने मन्त्री बास्कोटाले बताए ।', 'उनका अनुसार अबको तीन महिनाभित्र परियोजना सम्झौता करार गरी काम सुरु हुनेछ । काम सुरु हुनुअघि सरकारी स्तरमा ऋण सम्झौतामा हस्ताक्षर हुनेछ । सुरक्षण मुद्रणको काम तीन वर्षभित्र र स्याटलाइट सम्बन्धी काम तीस महिनाभित्र सम्पन्न गर्ने समयसीमा तोकिएको उनले बताए ।', 'सरकारले यी दुबै योजना सफल बनाउन कानुन तयार र संशोधन पनि गर्दैछ । सुरक्षण मुद्रणबारेको कानुन तयार भइसकेको र केही हप्ताभित्रै संसदमा पेश हुने मन्त्री बास्कोटाले बताए ।', 'यो कानुनले सुरक्षण मुद्रण केन्द्रको सञ्चालन र व्यवस्थापनबारे स्पष्ट गर्ने बताए । सरकारले सुरक्षण मुद्रणमा एकाधिकार बजार सिर्जना गरेर आत्मनिर्भर बनाउने गरी अघि बढ्ने योजना बनाएको छ ।', 'अनिवार्य व्यापार', 'नेपालमा सेक्युरेटी प्रिन्टिङ स्थापनापछि यस्ता छपाई नेपालभित्र मात्रै गर्न पाइने कानुनी व्यवस्था गर्ने तयारी गरिएको मन्त्रालय स्रोतले बतायो । यसो गर्दा छपाइका लागि मुद्रा नबाहिरिने र सुरक्षण मुद्रण केन्द्रलाई पनि लगानी उठाउन लामो समय नलाग्ने सरकारको आँकलन छ ।', 'देशको पैसा बाहिरिन नदिन निजी क्षेत्रका सुरक्षासँग गाँसिएका सामाग्री पनि सरकारको प्रेसमै छाप्न अनिवार्य गरिनेछ । बैंकहरुले एटिएम कार्ड लगायतका सुरक्षा सामाग्री छपाईको टेण्डर आह्वान गर्दा सरकारको सुरक्षण मुद्रणले पनि ग्लोबल टेण्डरमा भाग लिनेछ ।', '‘ब्यापार घाटा कम गर्न सरकारले बिजनेश मोनोपोलीको नीति लिनुपर्ने हुन्छ,कतिपय सामाग्री सरकारी सुरक्षण प्रेसमै छाप्न अनिवार्य गरिनेछ’ मन्त्री बास्कोटाले भने ‘अहिले छपाइमा मात्र करीव ८ अर्ब रुपैया बाहिर जाने गरेको छ,त्यसलाई कम्तिमा ६० प्रतिशत रोक्न सकियो भने पनि धेरै ठूलो उपलव्धी हुन्छ’ ।', 'सरकारले बनेपास्थित आइडी पार्क रहेको ठाउँमा सुरक्षण मुद्रण राख्ने तयारी गरेको छ । करीव २३२ रोपनी क्षेत्रफलमा रहेको सो ठाउँमा सैनिक ब्यारेक सहित सेक्युरिटी प्रेस स्थापना गर्न सकिने सरकारी अधिकारीले बताएका छन् ।', 'पहिलो चरणमा पासपोर्ट र स्टिकरहरु, दोस्रो चरणमा एटिम कार्ड लगायतका कार्डहरु र तेस्रो चरणमा नोट छपाई गरिने मन्त्री बास्कोटाले बताए । यी सबै काम ३ वर्षभित्र शुरु भइसक्ने उनको दावी छ ।', 'स्याटेलाइट बजारको एकाधिकार तोडिँदै', 'स्याटेलाइटको सञ्चालनमा पनि एकाधिकार बजारको नीति लिने सरकारी योजना छ । विभिन्न दूरसञ्चार तथा अन्य सेवा प्रदायकले स्याटेलाइट सुविधा लिँदा नेपालकैबाट लिनुपर्ने व्यवस्था ऐनमै गर्ने तयारीमा सरकार छ ।', 'फ्रान्सको सहयोगमा १५ वर्षका लागि अन्तरिक्षमा राखिने स्याटेलाइट नेपालको उपयोग क्षमताअनुसार हुने मन्त्री बास्कोटाले बताए । उनकाअनुसार यसको निर्माण, प्रक्षेपण र सञ्चालनको जिम्मा पनि फ्रान्सले नै लिने र नेपाली प्राविधिकलाई ज्ञान सिप पनि हस्तान्तरण गर्नेछ ।', '‘हामीले उपयोग गर्न सक्ने क्षमताअनुसार कै स्याटेलाइट राखिने, तत्काल विदेशीलाई उपयोग गर्न दिने गरी स्याटेलाइट राख्ने योजना बन्दैन,’ उनले भने । १२३.३ डिग्रीमा स्याटेलाइट राख्दा ३६ मेगाहर्जका ३८ वटा ट्रान्सपोन्डर प्रयोग गर्न सकिन्छ । जसबाट नेपालले आफ्नै स्याटेलाइटमा १३६८ मेगाहर्जको सुविधा प्राप्त गर्न सक्छ । ५० डिग्रीमा स्याटेलाइट राख्ने हो भने १२ मेगाहर्जका २७ ट्रान्सपोन्डर उपयोग गर्न सकिन्छ ।', 'आफ्नै स्याटेलाइट राखेपछि टेलिभिजन, रेडियो, मोबाइल, इन्टरनेट, विभिन्न दूरसञ्चार , अध्ययन, अनुसन्धान, मौसमको भविष्यवाणि लगायतका सेवामा आफ्नै स्याटेलाइटको प्रयोग सुरु हुनेछ । सरकारले तत्कालै रक्षाका मामिलामा भने यो स्याटेलाइटको प्रयोग नगर्ने नीति लिएको छ ।', 'तर, दूरसञ्चार सेवाका प्रयोगलाई ब्यापक बनाएर शिक्षा, स्वास्थ्य, कृषि, प्रविधि, नवप्रवर्तन, लगायतका क्षेत्रमा यसलाई उपयोग गर्ने योजना सरकारको छ । यसतै सुरक्षाका हिसावले संवेदनशील हुने सूचनाको आदान प्रदानमा पनि यसको प्रयोग महत्वपूर्ण हुन्छ ।', 'सरकारले दूरसञ्चार ऐनमा नै संशोधन गरेर स्याटेलाइट सञ्चालन र व्यवस्थापनबारे तत्कालै कानुनी प्रवन्धन गर्न तयारी पनि सुरु गरेको छ । तत्कालका लागि दूरसञ्चार प्राधिकरणलाई नै स्याटेलाइट सञ्चालनको जिम्म दिइनेछ ।', 'आफ्नो स्याटेलाइट भएपछि नेपालले ठूलो ब्याण्डविथ प्राप्त गर्नेछ । त्यसपछि नेपाललाई विदेशी कम्पनीका स्याटेलाइटमा भर पर्नुपर्ने अवस्थाको अन्त्य हुने भएकाले यसलाई जतिसक्दो छिटो कार्यान्वयन गर्ने पक्षमा सरकार छ ।', 'हाल टेलिफोन, मोबाइल, इन्टरनेट, ब्रोडकास्टिङ कम्पनीमा विदेशी स्याटेलाइटको एकाधिकार छ । अहिले नेपालले नेपाल टेलिभिजन र डीटीएचले सबैभन्दा बढी स्याटेलाइट ब्याण्डविथ प्रयोग गरिरहेका छन् ।', 'नेपाल टेलिभिजनका कार्यकारी अध्यक्ष डा. महेन्द्र बिष्ट नेपालको आफ्नै स्याटेलाइट नहुँदा वर्षैदेखि विदेशी कम्पनीको भर पर्नुपर्दा सास्ती भएको बताउँछन् । आफूहरु नेपालकै स्याटेलाइट उपयोग गर्न पाउने दिनको ब्यग्र प्रतीक्षा गरिरहेको उनको भनाइ छ । टेलिभिजनका स्याटेलाइटबाट सबैभन्दा बढी ब्याण्डविथ नेपमाल टेलिभिजनकै खरिद गर्ने गरेको छ । स्याटेलाइट राखिएपछि टेलिभिजन र दूरसञ्चार सेवा प्रशारण अझ सजिलो, प्रभावकारी र कम खर्चिलो विश्वास गरिएको छ ।', 'मोबाइल कम्पनी र इन्टरनेट सेवा प्रदायकहरुले पनि यसबाट ठूलो लाभ उठाउनेछन् । सबैभन्दा महत्वपूर्ण कुरा, राज्यले दुर्गम क्षेत्रमा सूचनाको पहुँच पु\u200dर्\u200dयाउन पनि यसलाई उपयोग गर्न सक्ने विज्ञहरु बताउँछन् । अप्टिकल फाइबर नपुग्ने विकट क्षेत्रमा यसको प्रविधिमार्फत शिक्षा स्वास्थ्य लगायतका क्षेत्रमा महत्वपूर्ण काहरु गर्न सकिने उनीहरुको भनाइ छ ।']"
फेसबुकमा क्विज खेल्नुहुन्छ ? सावधान ! ६० हजार प्रयोगकर्ताको डाटा लिक,"['युक्रेनमा बस्ने दुईजना युवकहरुले एक अनलाइन क्विजका माध्यमबाट ६० हजारभन्दा धेरै फेसबुक प्रयोगकर्ताको फेसबुक प्रोफाइल डाटा चोरी गर्न सफल भएका छन् ।', 'अनलाइन क्विजको माध्यमबाट प्रयोगकर्ताको ब्राउजरमा भाइरसयुक्त एक्सटेन्सन इन्स्टल गराएर उनीहरुले प्रयोगकर्ताको फेसबुक प्रोफाइलका डाटा लिक गराएका हुन् । फेसबुकले ती दुई युवाविरुद्ध मुद्दा दायर गरेसँगै यो तथ्यको खुलासा भएको हो ।', 'समाचार अनुसार एन्ड्रयू गोबूेकोभ र ग्लेब स्लक्वेस्कीले प्रयोगकर्ताको फेसबुक न्यूज फिडमा विभिन्न खालका अनधिकृत विज्ञापनहरु देखाउनका लागि एक ब्राउजर एक्सटेन्सनको प्रयोग गरेका थिए । त्यसका लागि उनीहरुले फेसबुक प्रयोगकर्तालाई हाजिरीजवाफको प्रयोग गरी लोभ्याएका थिए । प्रयोगकर्ताले फेसबुकमा उनीहरुले राखेको अनलाइन क्विजमा भाग लिएसँगै वेब ब्राउजरमा उक्त एक्सटेन्सन इन्स्टल हुन्थ्यो ।', 'उक्त ब्राउजर एक्सटेन्सनलाई यस्तो रुपमा तयार गरिएको थियो कि जब एप प्रयोगकर्ता फेसबुक वा अन्य कुनै सोसल मिडिया नेटवर्किङ्ग साइटमा लगइन गर्दछ तब उसको अकाउन्टका जानकारीहरु चोरिन्छन् र लिक हुन्छन्, जसका कारण प्रयोगकर्ताको फेसबुक न्यूज फिडमा अनधिकृत विज्ञापनहरु पनि देखा पर्दछन् । ती दुईज्ना युवकहरुले वेब सन ग्रुप नामक कम्पनी सञ्चालन गरिरहेका थिए ।', 'युक्रेनको किभमा बस्ने ती दुई युवाले ह्याकिङ्ग प्रतिरोधी कानूनको उल्लंघन गरेको र उनीहरु विरुद्ध फेसबुकको नियम उल्लंघन गरेको अभियोगमा मुद्दा दायर गरिएको फेसबुकले जनाएको छ ।', 'उनीहरुले खासगरी रुसी भाषी फेसबुक प्रयोगकर्ताहरुलाई लक्षित गरेको बताइएको छ ।', 'फेसबुकका अनुसार ती दुई युवाले कूल ६३ हजार फेसबुक प्रयोगकर्ताद्वारा ब्राउजर एक्सटेन्सन इन्स्टल गराएर डाटा लिक गराउन सफल भएका र अनधिकृत विज्ञापन प्रकाशन बाट फेसबुकलाई ७५ हजार डलर नोक्सान भएको छ ।एजेन्सीको सहयोगमा']"
जुकरबर्गका पोस्ट डिलिट गरेपछि फेसबुकलाई तनाव,"['सोसल नेटवर्किङ साइट फेसबुकले कम्पनीका संस्थापक तथा सीइओ मार्क जुकरबर्गका केही पूराना पोस्ट डिलिट गरेको छ । भुलबस जुकरबर्गका पोस्ट डिलिट भएका फेसबुकले जनाएको छ । त्यसरी डिलिट भएका पोस्टमध्ये केही सन् २००७ र २००८ का समेत रहेका छन् ।', 'फेसबुकले यसरी भुलबस डिलिट भएका पोस्टहरु पुनर्स्थापित गर्ने कोसिस गरिरहेको छ । तर त्यसमा सफलता प्राप्त नभएको फेसबुकको भनाइ छ ।', 'फेसबुकका एकजना प्रवक्ताका अनुसार जुकरबर्गका डिलिट भएका पोस्टहरु ब्लग वा न्यूज रुममा भेटिने सम्भावना अझै पनि छ । तथापि जुकरबर्गका कतिवटा पोस्ट डिलिट भएका हुन् भन्ने एकिन गर्न बाँकी रहेको उनले बताए ।', 'पछिल्लो समयमा प्रयोगकर्ताको डाटा सुरक्षाको विषयमा फेसबुक आलोचनाको सिकार बनिरहेको छ । क्रयाब्स अन सेक्योरिटीले आफ्नो एक रिपोर्टमा बताए अनुसार फेसबुकले हजारौँ/लाखौँ प्रयोगकर्ताका पासवर्डलाई साधारण अक्षरका रुपमा संग्रहित गरेर राखेको छ, जसलाई सजिलैसँग पढ्न सकिन्छ ।', 'फेसबुकमा काम गर्ने कर्मचारीहरु जो सँग फेसबुकको आन्तरिक फाइलमा पहुँच छ उनीहरु प्रयोगकर्ताका ती पासवर्डसम्म सजिलैसँग पुग्न सक्दछन् ।', 'फेसबुकले Keeping Passwords Secure नामको एक ब्लगपोष्टमा यसको पुष्टि गरेको छ । यो समस्याको पहिचान जनवरीमै गरिसकिएको भन्दै फेसबुकले छिटै त्यो समस्याको समाधान गरी प्रयोगकर्तालाई त्यसको जानकारी दिने जनाएको छ । फेसबुकका अनुसार फेसबुकमा संग्रहित प्रयोगकर्ताका प्लेन टेक्स्ट पासवर्ड बाहिर कतैपनि लिक गरिएको छैन । साथै त्यसलाई फेसबुकले कुनैपनि गलत तरिकाले प्रयोग गरेको छैन । त्यसैले प्रयोगकर्ताहरु चिन्तित हुनु आवश्यक नरहेको र आफ्नो पासवर्ड रिसेट गर्नु नपर्ने फेसबुकले जनाएको छ ।', 'समाचार अनुसार यसका कारण करोडौँ फेसबुक लाइट एप प्रयोगकर्ता, एक करोड फेसबुक प्रयोगकर्ता तथा झण्डै १० हजार इन्स्टाग्राम प्रयोगकर्ता प्रभावित भएका छन् । यद्यपि यी सबैका बाबजुत अहिलेसम्म फेसबुकका पासवर्ड लिक भएको जानकारी भने आएको छैन ।एजेन्सी', '']"
सामसुङको फाइभ जी स्मार्टफोन शुक्रबारदेखि बजारमा,"['सामसुङको ग्यालेक्सी एस टेन स्मार्टफोनको फाइभ जी संस्करण अप्रिल ५ देखि दक्षिण कोरियाली बजारमा उपलब्ध हुने भएको छ ।', 'सामसुङका अनुसार मेजेस्टिक ब्लाक, रोयल गोल्ड र क्राउन सिल्भर गरी ३ वटा रङमा यो फोन उपलब्ध हुनेछ ।', 'पहिलो चरणमा घरेलु बजारमा पठाएसँगै सामसुङले यो वर्षभरमा विश्वभर नै फाइभ जी नेटवर्कयुक्त ग्यालेक्सी एस १० उपलब्ध गराउने बताएको छ ।', 'स्मरण रहोस् दक्षिण कोरियाका व्यवसायिक मोबाइल नेटवर्कमा सन् २०१८ को डिसेम्बर १ देखि नै फाइभ जी नेटवर्क उपलब्ध छ ।', 'यी हुन् ग्यालेक्सी एस १० को फाइभ जी भर्सनका विशेषता', 'यो स्मार्टफोनमा ६.७ इन्चको क्वाड एचडी प्लस कब्र्ड डाइनामिक एमोलेड स्क्रिन रहेको छ । यसमा एन्ड्रोइड नाइन पाइ अपरेटिंग सिस्टम रहेको छ । ग्यालेक्सी टेन फाइभ जीमा ८ जिबी र्\u200dयाम छ भने २५६ जिबी र ५१२ जिबी गरी दुईवटा स्टोरेज अप्सनमा उपलब्ध छ ।', 'यो स्मार्टफोनमा रियर क्यामरामा एउटा १२ मेगापिक्सेलको टेलिफोटो लेन्सयुक्त क्यामरा रहेको छ । त्यस्तै १२ मेगापिक्सेलको सुपर स्पीड डुअल पिक्सेल वाइड एंगल लेन्स र अर्को १६ मेगापिक्सेल अल्ट्रा वाइड लेन्सयुक्त क्यामरा रहेको छ । त्यस्तै १० मेगापिक्सेलको डुअल पिक्सेल सेल्फी क्यामरा रहेको छ ।', 'यो फोनमा ४५०० मिलि एम्पियर आवर क्षमताको ब्याट्री रहेको छ । यसमा फास्ट वायरलेस चार्जिंग टू प्रविधि रहेको छ ।', 'यो स्मार्टफोनले एनएफसी पेमेन्ट सपोर्ट गर्नुका साथै सेक्योरिटीका रुपमा फेस र फिंगरप्रिन्ट सेन्सर दुबै बायोमेट्रिक सेन्सर रहेको छ ।', 'सामसुङको सूचना प्रविधि तथा मोबाइल सञ्चार विभागका प्रमुख डीजे कोहले कम्पनीको पहिलो फाइभ जी स्मार्टफोन बजारमा ल्याउन लागेको भन्दै आगामी दिनमा विश्वभरकै प्रयोगकर्ताका लागि यो उपलब्ध हुने बताएका छन् ।', 'एजेन्सी']"
पश्चिमा आरोपको भूमरीमा परेको हुवावेको कथा,"['चिनियाँ कम्पनी हुवावे टेलिकम नेटवर्कको क्षेत्रमा विश्वकै सबैभन्दा ठूलो कम्पनीमध्ये एक हो । तर पछिल्लो समय हुवावेले निकै ठूलो चुनौतीको सामना गरिरहेको छ ।', 'पश्चिमा देशहरुले हुवावेमाथि जासूसी गरेको आरोप लगाएका छन् । के साच्चै हुवावे दोषी हो ? कि त हुवावेमाथि अनावश्यक आरोपहरु लगाइएका पो हुन् कि ? हुवावेको कहानी यस्तो छ ।', 'रहस्यमय ह्याकिङ्ग', 'यो कुनै रहस्यमयी फिल्मी कहानीभन्दा कम छैन । यसको सुरुवात हुन्छ, अफ्रिकी युनियनको मूख्यालयबाट ।', 'अदिस अबाबास्थित मूख्यालयको भवन कुनै अन्तरीक्षयान जस्तै देखिन्छ । जसको बाहिरी भित्तामा सूर्यको प्रकाशले निकै चम्किलो देखिन्छ । गगनचुम्बी त्यो भवन इथोयोपियाको राजधानीमा सबैभन्दा विशेष देखिन्छ ।', 'जब तपाइँ यो भवनको लिफ्टमा पस्नुहुन्छ, चिनिया मण्डारिन भाषामा आगन्तुकको स्वागत हुन्छ । प्लास्टिकका ताडवृक्षमा चिनिया विकास बैंकको लोगो देख्न सकिन्छ । सबै ठाउँमा यस्ता संकेतहरु छन् कि त्यसबाट त्यो भवन चीनको वित्तिय सहयोगमा बनेको हो भन्ने सहजै अनुमान गर्न सकिन्छ ।', 'सन् २००६ मा चीनले २० करोड अमेरिकी डलरमा उक्त भवन बनाइदिने बाचा गरेको थियो । सन्२०१२ मा त्यो भवनको निर्माण पूरा भैसकेको थियो । त्यो भवनका सबै चिजहरु चिनिया सामानहरु हुन् । भवन भित्रको कम्प्युटर सिस्टम पनि चिनिया नै थियो।', 'कैयन् वर्षसम्म यो भवन चीन र अफ्रिकाबीचको मजबूत सम्बन्धको साक्षीका रुपमा रह्यो । बितेका दुई दशकमा चीन र अफ्रिकाको बीचमा कारोबार लगातार बढिरहेको थियो । त्यो वृद्धिदर वार्षिक २० प्रतिशत थियो । चीन अफ्रिकाको सबैभन्दा ठूलो आर्थिक साझेदार पनि हो ।', 'जनवरी २०१८ मा फ्रेन्च पत्रिका ला मोन्डेले अफ्रिकामा ठूलो तरंग ल्याइदियो । अफ्रिकी युनियन कार्यालयको कम्प्युटर प्रणाली ह्याकिङ्ग हुने गरेको खुलासा त्यो पत्रिकाले गर्यो ।', 'उक्त पत्रिकाका अनुसार बितेका पाँच वर्षमा हरेक रात मध्यरातदेखि बिहान दुई बजेसम्मको समयमा अफ्रिकी युनियनका कम्प्युटर सर्भरका डाटा करीब ८ हजार किलोमिटर टाढा सांघाईस्थित सर्भर केन्द्रमा पठाइने गरिएको थियो ।', 'विना कुनै रोकतोक १८ सय २५ दिनसम्म यसरी डाटाको चोरी गरिएको पत्रिकाको दाबी छ ।', 'अफ्रिकी युनियनका लागि काम गरिरहेका एक इमान्दार वैज्ञानिकले कार्यालयको सर्भरमा असामान्य गतिविधि देखेपछि त्यसका बारेमा अनुसन्धान गर्दा त्यस्तो तथ्य पत्ता लागेको थियो ।', 'रिपोर्ट अनुसार माइक्रोफोन तथा सुन्नका लागि प्रयोग गरिने डिभाइसहरु पनि भित्ता र डेस्कहरुमा यत्रतत्र लगाइएका थिए । साथै अरु धेरै लुकाइएका माइक्रोफोनहरुले पनि काम गरिरहेका थिए ।', 'पत्रिकाको यस्तो समाचारले सनसनी मच्चायो । चीन र अफ्रिकी युनियनका अधिकारीहरुले त्यो खबरको खण्डन गर्दै झुटो भएको बताए । पश्चिमी मिडियाहरुले बलियो बन्दै गरेको चीन र आत्मनिर्भर बन्दै गरेको अफ्रिकाबीचको सम्बन्धमा भाँजो हाल्ने प्रयास गरेको आरोप उनीहरुले लगाए ।', 'यी सबै घटनाबीच एक तथ्यका विषयमा खासै चर्चा भएन । त्यो के भने अफ्रिकी युनियनको कार्यालयमा सूचना तथा सञ्चार प्रविधिको व्यवस्था गर्ने जिम्मा चिनिया कम्पनी हुवावेलाई दिइएको थियो ।', 'हुवावेले पनि त्यस्ता कथित आरोपका बारेमा आफ्नो कुनै लेनादेना नभएको र यस मामिलामा आफ्नो कुनै भूमिका नरहेको दाबी गर्यो ।', 'अष्ट्रेलियन स्ट्राटेजिक पोलिसी इन्स्टिच्यूटका डानियल केभका अनुसार डाटा चोरीमा हुवावेकै भूमिका रहेको ठोकुवा गर्न नसकिएपनि लगातार पाँच वर्षसम्म आफ्नो सिस्टमबाट भएको डाटा चोरीका विषयमा हुवावे अनभिज्ञ थियो भनेर पत्याउन गाह्रो हुन्छ ।', 'यद्यपि चीन सरकार वा अन्य कुनै कम्पनीले हुवावे टेलिकम नेटवर्कका उपकरणको प्रयोग गरी उपभोक्ताको डाटा चोरी गरेको कुनै सबूत प्राप्त भएको छैन ।', 'अफ्रिकी युनियनको मुख्यालयमा भएको भनिएको त्यो डाटा चोरी साँच्चीकै भएको थियो वा थिएन, त्यसको पुष्टि पनि हालसम्म हुन सकेको छैन ।', 'तर यो घटनाले हुवावेका बारेमा वर्षौँदेखि चल्दै आएको शंकालाई बल पुग्यो । हुवावेमाथि चीन सरकारको हस्तक्षेप रहेको शंका गरिँदै आएको छ ।', 'रेन र हुवावेको उडान', '‘जब मैले ३० वर्षअघि काम सुरु गरेको थिएँ तब हामीसँग राम्रो खालका फोनपनि थिएनन् । एउटामात्र फोन थियो जसमा हातबाट घुमाएर नम्बर डायल गरिन्थ्यो । तपाइँले यस्ता फोन दोश्रो विश्वयुद्धमा आधारित फिल्महरुमा देख्नुभएको होला ।’', 'विश्वकै दोश्रो ठूलो स्मार्टफोन निर्माता कम्पनी हुवावेका संस्थापक तथा अध्यक्ष रेन चेंगफेई सेन्झेनस्थित आफ्नो मूख्यालयमा आफ्ना पूराना दिन सम्झिन्छन् ।', 'त्यो मूख्यालय पनि आफैमा त्यो सफलताको निशानी हो, जसका लागि रेनले आफ्ना पूरा जिवन लगाए । यो मूख्यालयको भित्री दृश्य झनै भव्य छ । मुख्यालयभन्दा केही किलोमिटर टाढा हुवावेको सबैभन्दा नयाँ क्याम्पस छ, जुन अझै आकर्षक छ । त्यो क्याम्पसमा हुवावेका रिसर्च एण्ड डेभलपमेन्ट शाखाका २५ हजार कर्मचारीले काम गर्दछन् ।', 'त्यो क्याम्पस १२ वटा गाउँमा फैलिएको छ । बनावटका हिसाबले हरेक गाउँहरु युरोपका फरक फरक चर्चित शहरको स्वरुपमा छन् ।', 'यो क्याम्पसको यात्रा गरिरहँदा यस्तो महसूस हुन्छ कि वाल्ड डिजनीले फेरि एकपटक सिलिकन भ्यालीको कल्पना गरेका छन् ।', 'रोमन शैलीका महलबीच लामा लामो करिडोर तथा मनमोहक फ्रेन्च क्याफेले आगन्तुकलाई केहीबेर सुस्ताउन बाध्य पार्दछन् ।', 'रेनले सन् १९८७ मा हुवावे कम्पनीको सुरुवात गरेका हुन् । यो ३२ वर्षमा दुनिया धेरै बदलिसकेको छ ।', 'रेनको जन्म सन् १९४४ मा दक्षिणी चीनमा भएको हो । उथलपुथल र भिडभाड युक्त त्यो क्षेत्र चीनको सबैभन्दा गरीबी भएको क्षेत्रमध्ये एक थियो । उनले जिवनको पूर्वार्ध लामो समयसम्म अभावमै बिताए । युवा अवस्थामा उनी चिनिया सेनामा भर्ति भए ।', 'उनी चीनको जनमुक्ति सेनाको तल्लो पदमा थिए । उनी सामान्य निर्माण परियोजनामा सैनिक मजदुरको रुपमा काम गर्दथे । समयसँगै उनी सेनाको एक कम्पनीमा टेक्निसियन बने र पछि इन्जिनियर बने ।', 'सन् १९८३ मा उनले सेनाको जागिर छाडे । त्यसपछि उनी विद्युतिय उपकरणको कारोबारमा लागे ।', 'चेन पश्चिमी जगतको व्यापारको चलन तथा युरोपेली इतिहासको जागरुक विद्यार्थी पनि थिए । बजार अर्थशास्त्रका बारेमा उनको गहिरो रुची थियो । उनी अर्थशास्त्र, कानून तथा विश्व इतिहासका बारेमा गहन अध्ययन पनि गरे ।', 'अन्ततः सन् १९८७ मा उनले हुवावेको स्थापना गरे । हुवावेको अर्थ हुन्छ बेजोड सफलता र चीन सक्षम छ ।', 'सुरुवाती दिनमा यो कम्पनीले ग्रामीण इलाकामा सस्तो मूल्यका टेलिकम उपकरण बेच्दथ्यो । केही वर्षमै हुवावेले सामान बेच्ने मात्र होइन इलेक्ट्रोनिक्स सामान उत्पादन गर्ने काम पनि सुरु गर्यो ।', '९० को दशकमा हुवावेले चिनिया जनमुक्ति सेनाका लागि टेलिकम उपकरण आपूर्ति गर्ने सरकारी ठेक्का हात पार्यो ।', 'सन् १९९५ सम्ममा त हुवावेले आफ्ना उत्पादन बिक्रिबाटै २ लाख २० हजार अमेरिकी डलर आम्दानी गर्न थालेको थियो ।', 'अर्को वर्षनै हुवावेले चीनमा नेसनल च्याम्पियनको उपाधि हासिल गर्यो । त्यो उपाधिको अर्थ के थियो भने हुवावेले गर्ने उत्पादनको क्षेत्रमा विदेशी कम्पनीहरुमाथि रोक लगाइयो ।', 'जब चीनको अथव्यवस्था वार्षिक १० प्रतिशतले बढेको थियो, त्यस समय उसका लागि ठूलो मुनाफाको चरण थियो । तर कम्पनीको बिक्रिमा खास वृद्धि तब देखिन थाल्यो जब सन् २००० मा हुवावेले विश्वका अन्य देशमा पनि आफ्नो कारोबार सुरु गर्यो ।', 'सन् २००२ मा हुवावेले आफ्नो विदेशी बजारमा उत्पादनको बिक्रिबाट ५५.२ करोड डलर कमाउन सफल भयो । सन्२००५ मा त हुवावेले चिनिया बजारमा गर्ने कमाई भन्दा विदेशी बजारमा गर्ने कमाईको हिस्सा धेरै भयो ।', 'सुरुवाती दिनबाटै हुवावे शेयर बजारबाट टाढै रह्यो । हुवावे निजी नियन्त्रण तथा कर्मचारीको स्वामित्ववाला कम्पनी हो ।', 'जसका कारण कम्पनीको आम्दानीको ठूलो हिस्सा अनुसन्धान तथा विकासमा लगाउन सम्भव भयो । कम्पनीले रिसर्च एण्ड डेभलपमेन्टमा वार्षिक २० अर्ब डलर खर्च गर्दछ । यो विश्वमा यो क्षेत्रमा खर्चिएको बजेटमध्ये सबैभन्दा धेरै हो ।', 'हुवावेको सुरुवाती चरणमा एउटा भनाई निकै चर्चित थियो । एकदिन संस्थापक रेनले आफ्ना कर्मचारीहरुका लागि खाना बनाइरहेका थिए । उनी खाना बनाउने कामका पारखी नै हुन् । त्यहीँ समयमा उनी अकस्मात किचनबाट बाहिर आए र चिच्याउँदै भने, ‘अबको २० वर्षपछि हुवावे विश्वको शीर्ष तीन सञ्चार कम्पनीमा सामेल हुनेछ ।’', 'रोचक त के भने उनको त्यो भविष्यवाणी पूरा भएको छ । अझ विश्वको दोश्रो ठूलो स्मार्टफोन कम्पनी बनेर हुवावे लक्ष्यभन्दा पनि अगाडि बढिसकेको छ ।', 'अहिले हुवावे दूरसञ्चार नेटवर्क उपकरणको बिक्रि गर्ने विश्वको सबैभन्दा ठूलो कम्पनी हो । कुनै समय एप्पलजस्तो बन्ने लक्ष्य लिएको हुवावे अहिले एप्पल भन्दा विशाल बनिसकेको छ ।', 'तर हुवावेको अन्तराष्ट्रिय सफलतामा सधै संशयको बादल मडारिरह्यो । रेन र हुवावेको सम्बन्ध चिनिया कम्युनिष्ट पार्टीसँग रहँदै आएको छ । जसका कारण हुवावेमाथि पनि शंकाको सुई घुमेको हो । चीन सरकारसँग मजबूत सम्बन्ध भएकैले हुवावे सफल भएको कतिपयको दाबी छ । अमेरिकाले त हुवावे चीन सरकारको एउटा साधन नै भएको आरोप लगएको छ । रेन चाहीँ यस्ता आरोप अस्विकार गर्दछन् । उनका अनुसार सरकारसँग सम्बन्ध भएकैले हुवावे सफल भयो भन्नु गलत हो । किनकी शत प्रतिशत सरकारी स्वामित्व भएका कम्पनीहरु पनि असफल भएका छन् ।', 'हुवावे विरुद्ध मुद्दा', '१ डिसेम्बर २०१८ को दिन । अमेरिकी राष्ट्रपति डोनाल्ड ट्रम्प र चिनिया राष्ट्रपति सि जिनपिङ्ग ब्युनस आयर्समा जी ट्वान्टी बैठकका क्रममा डिनरमा सँगै बसेका थिए । डिनरमा विशेष खालको गाईको मासुको परिकार पनि थियो । त्यसपछि सख्खरमा बेरिएको विशेष पेनकेक । तर दुवैलाई केही विषयमा कुराकानी गर्नु पनि थियो ।', 'त्यस समय अमेरिका र चीनबीच व्यापार युद्ध चर्किएको थियो । दुबै देशले एक अर्काका उत्पादनमा चर्को शुल्क लगाइरहेका थिए र दुई देशबीचको व्यापारमा गिरावट आएको थियो । यसले विश्व अर्थव्यवस्थाको गति पनि सुस्त हुने अनुमान गर्न थालिएको थियो ।', 'सोही डिनरका क्रममा दुई नेता आपसमा सम्झौताको लागि तयार भए । त्यसपछि डोनाल्ड ट्रम्पले ट्वीट गर्दै भने ‘चीन–अमेरिका सम्बन्धले एक नयाँ छलाङ्ग मारेको छ ।’', 'तर त्यो डिनरस्थल भन्दा केही हजार किलोमिटर टाढाको दूरीमा रहेको क्यानडामा भएको एउटा गिरफ्तारीले त्यो सम्झौतामाथि सन्देह पैदा गरिदियो ।', 'रेन चेंगफेईकी जेठी छोरी समेत रहेकी हुवावेकी प्रमुख वित्तिय अधिकृत मेंग वानजाओलाई क्यानडाको भ्यानकुभर विमानस्थलबाट पक्राउ गरियो । उनी ट्रान्जिटमा रहेको बेला सुरक्षा अधिकारीहरुले उनलाई नियन्त्रणमा लिएका थिए ।', 'उनको गिरफ्तारी अमेरिकाको अनुरोधमा भएको थियो । इरानमाथि लगाइएको प्रतिबन्धको हुवावेले उल्लंघन गरेको आरोप उनीमाथि थियो ।', 'त्यो घटना हुवावेका लागि समस्याको सुरुवात थियो । दुई महिनापछि अमेरिकी कानून मन्त्रालयले हुवावे र मेंग विरुद्ध दुईवटा मुद्दा दर्ता गर्यो ।', 'हुवावे तथा मेंगले इरानमा रहेको आफ्नो व्यापारका बारेमा अमेरिकी सरकार तथा बैंकलाई जानकारी नगराएर धोका दिएको पहिलो अभियोग छ । दोश्रोमा कम्पनीले न्यायको मार्गमा बाधा पूराउनुका साथै कारोबारसँग सम्बन्धित गोपनीय जानकारीहरु चोर्ने कोसिस गरेको गम्भीर अभियोग लगाइएको छ ।', 'यद्यपि हुवावे र मेंग दुबैले यो आरोप अस्विकार गरिसकेका छन् ।', 'कारोबार सँग सम्बन्धित गोपनीय जानकारीहरु चोरीको आरोप हुवावेमाथि लागेको यो पहिलोपल्ट होइन ।', 'गतवर्ष सिस्को, नोर्टल तथा मोटोरोला लगायतका कम्पनीहरुले पनि यस्तै आरोप लगाएका थिए ।', 'तर अमेरिकाले चाहीँ हुवावेले केवल कारोबार सँग सम्बन्धित जासूसी मात्र नगरी चीनका लागि राजनीतिक जासूसी पनि गरिरहेको आरोप लगाउने गरेको छ । हुवावे चिनिया कम्युनिष्ट पार्टीको सहयोगीको भूमिकामा रहेको अमेरिकाको आरोप छ ।', 'बीबीसी']"
आउँदैछ १४८ मेगापिक्सेल क्यामरा भएको स्मार्टफोन,"['पछिल्ला दिनहरुमा स्मार्टफोन कम्पनीहरुले बढीभन्दा बढी क्षमतायुक्त क्यामरा भएका स्मार्टफोन ल्याउने प्रतिस्पर्धा गरिरहेका छन् ।', 'शाओमीको रेडमी नोट सेभेन प्रोको ४८ मेगापिक्सेल क्यामरा होस् वा नोकिया नाइन प्योरभ्यूको पाँचवटा क्यामरा सेटअप होस्, स्मार्टफोन फोटोग्राफीमा नयाँ आयाम थपिएको छ ।', 'स्मार्टफोन क्यामराको यो प्रगति रोकिनेवाला छैन । अब स्मार्टफोनमा छिटै नै १ सय ९२ मेगापिक्सेलको क्यामराबाट फोटो खिच्न पाइनेछ ।', 'XDDevelopers\xa0को रिपोर्ट अनुसार क्वालकोम कम्पनीले आफ्नो पछिल्लो संस्करणको स्नापड्रागन मोबाइल चिपसेटको क्यामरा स्पेसिफिकेसन विवरण अपडेट गरेको छ । जस अनुसार कम्पनीका धेरैजसो चिपसेटले अब १ सय ९२ मेगापिक्सेल रिजोलुसन सेन्सर सपोर्ट गर्नेछन् ।', '१ सय ९२ मेगापिक्सेल सेन्सर सपोर्ट गर्ने चिपसेटको लिस्टमा क्वालकोम स्नापड्रागन ६७०, क्वालकोम स्नापड्रागन ६७५, क्वालकोम स्नापड्रागन ७१०, क्वालकोम स्नापड्रागन ८४५ तथा क्वालकोम स्नापड्रागन ८५५ को नाम सामेल छ । त्यसबाट पनि के प्रष्ट हुन्छ भने यी चिपसेटबाट चल्ने स्मार्टफोनहरुको क्यामरा छिटै नै १ सय ९२ मेगापिक्सेल क्षमताको हुनेछ ।', 'स्मरण रहोस् तत्काल क्वालकोम चिपसेटले १ सय ९२ मेगापिक्सेल क्यामरा सेन्सर सपोर्ट गरेता पनि तत्काल बजारमा कुनै पनि १ सय ९२ मेगापिक्सेल क्यामरा सेन्सर उपलब्ध छैन । तर भविष्यमा कम्पनीहरुबीचमा यो क्षमताको क्यामरायुक्त स्मार्टफोन ल्याउन प्रतिस्पर्धा हुने पक्का छ र यसका लागि धेरै कुर्नु नपर्नसक्छ ।', 'क्वालकोमले सार्वज्निक गरेको चिपसेटको नयाँ स्पेसिफिकेसन्स विवरणमा सिंगल तथा डुअल क्यामराको क्षमतालाई छुट्टाछुट्टै रुपमा उत्कृष्ट ढंगले पेश गरिएको छ । यसमा स्लो मोसन रेकर्डिङ्ग लिमिट्स तथा हाइब्रिड अटोफोकस जस्ता कैयन् फिचर्स पनि रहेको प्रष्ट हुन्छ । यतिमात्र होइन अपडेटेड स्पेसिफिकेसनको सूचिमा फ्रेमरेट, मेगापिक्सेल, कोडेक सपोर्ट तथा रिजोलुसन लिमिटेन्स जस्ता कैयन् फिचर्सका बारेमा पनि जानकारी दिइएको छ ।', 'एजेन्सीको सहयोगमा']"
"शाओमीको चमत्कारिक चार्जर, १७ मिनेटमै स्मार्टफोन फुुल चार्ज","['चिनियाँ कम्पनी शाओमीले निरन्तर नयाँ प्रविधि तथा डिभाइस ल्याइरहेको छ । पछिल्लोपटक शाओमीले एउटा विशेष प्रविधि सार्वजनिक गरेको छ, जसबाट तपाइँ आफ्नो स्मार्टफोन केवल १७ मिनेटमै फुल चार्ज गर्न सक्नुहुनेछ ।', 'शाओमीले आफ्नो १०० वाट सुपर चार्ज टर्बो फास्ट चार्जिङ्ग टेक्नोलोजीको घोषणा गरेको हो ।', 'कम्पनीका अनुसार यो चार्जरबाट ४ हजार मिलिएम्पियर आवर ब्याट्रीको स्मार्टफोन पूरा चार्ज हुनेछ ।', 'स्मरण रहोस् हुवावले हालै आफ्नो फोल्डेबल फोन मेट एक्सका लागि ५५ वाटको चार्जर ल्याएको थियो ।', 'शाओमीका अध्यक्ष लिन बिनले चिनियाँ सोसल साइट Weibo मा एक भिडियो शेयर गरेका छन् । उक्त भिडियोमा शाओमीको 100W सुपर चार्ज टर्बो फास्ट चार्जिङ्ग टेक्नोलोजीबाट ४००० मिलिएम्पियर आवर ब्याट्रीवाला फोन केवल ७ मिनेट ५० प्रतिशत चार्ज भएको देखिन्छ । अनि ५० देखि १०० प्रतिशत चार्ज हुनका लागि यस फोनलाई थप १० मिनेट लाग्दछ ।', 'अर्थात् १७ मिनेटमा त्यो फोन फुल चार्ज हुन्छ । यो प्रविधि ओप्पोको सुपर VOOC चार्जिङ्ग भन्दा दोब्बर फास्ट छ । ओप्पोको सुपर चार्जिङ्गबाट ३७०० मिलिएम्पियर आवरवाला फोन १७ मिनेटमा ६५ प्रतिशत चार्ज हुन्छ ।', 'शाओमी रेडमी फोनका प्रमुख लू विबिंगले पनि घोषणा गरेका छन् कि यो प्रविधि पहिलेबाटै आम उत्पादनमा छ र रेडमी फोनमै पहिलोपटक यो प्रविधिको प्रयोग हुनेछ । यद्यपि शाओमीको यो प्रविधिका बारेमा अरु विस्तृतमा खुलाइएको छैन । यो प्रविधियुक्त चार्जर बजारमा कहिले आउने भन्ने कुरा पनि खुलाइएको छैन ।', 'एजेन्सीको सहयोगमा']"
गुगलको सामाजिक सञ्जाल ‘गुगल प्लस’ बन्द,"['१९ चैत, काठमाडौं । गुगलको सामाजिक सन्जाल ‘गुगल प्लस’ मंगलबार बिहानबाट बन्द भएको छ । गुगलले आफ्नो इमेल एप इनबक्स पनि बन्द गरेको छ । प्रयोगकर्तालाई नोटिफिकेसन पठाएर यी विषयमा पूर्वजानकारी दिइएको थियो ।', 'फेसबुक र ट्वीटरलाई चुनौती दिने उद्देश्यले सन् २०११ मा गुगल प्लस खोलिएको थियो । यसमा अरु सामाजिक सन्जालमा जस्तै फोटो र टेक्स्टसेयर गर्न सकिन्थ्यो । तर, यसलाई प्रयोगकर्ताले सुरुदेखि नै मन पराएका थिएनन् । त्यसमाथि झन् यसका डाटाहरु चोरी भएको खुलासा भयो र गुगलले गुगल प्लस बन्द गर्ने घोषणा गरेको थियो ।', 'त्यसअघि यसलाई जोगाउने उपाय गुगलले ननिकालेको होइन । युट्युबमा प्रतिक्रिया लेख्न गुगल प्लस एकाउन्ट हुनैपर्ने नियम बनाइयो । त्यतिमात्रै होइन, गुगल प्लसमा उपनाम राख्न बर्जित थियो । यो नियम उल्लंघन गरेमा जिमेल नै बन्द हुने व्यवस्था मिलाइएको थियो ।', 'तर, पनि यो प्रयोगकर्ताको रुचिमा परेन र आलोचनाबाट पनि मुक्त भएन । त्यसैले गुगल प्लस बन्द गर्ने निष्कर्षमा गुगल पुग्यो ।', 'गुगलले अब आफ्नो इमेल एपका खास विशेषतालाई जीमेल एपसँग जोड्ने छ ।', 'त्यसअघि गुगलले ३० मार्चबाट युआरएल शर्टनर सर्भिस बन्द गरेको थियो । सन् २००९ बाट सुरु भएको शर्टनर टुलबाट कुनै पनि लामो लिंकलाई सजिलै छोट्याउन सकिन्थ्यो । तर यसलाई पनि प्रयोगकर्ताले रुचाएनन् । सेवा बन्द गर्नुअघि गुगलले आफ्ना प्रयोगकर्तालाई एफडीएल, बिट्ली जस्ता लिंक शर्टनर टुल प्रयोग गर्न सुझाव दिएको थियो ।', 'गुगलका झण्डै एक दर्जन सेवाहरु असफल भएर बन्द भइसकेका छन् । गुगल बज, गुगल डिक्सनरी, गुगल ल्याब्स, पिकनिक, जाइकू, गुगल रिडर, अर्कुट, पिकासा, क्रोमबुक पिक्सेल, गुगल अल्लो लगायतका सेवा बन्द भएका छन् ।']"
गुगलले चिनियाँ सेनालाई सहयोग गरेको ट्रम्पको आरोप,"['अमेरिकी राष्ट्रपति डोनाल्ड ट्रम्पले अमेरिकाका विभिन्न ठूला प्रविधि कम्पनीहरुमाथि कडा व्यवहार देखाउने गरेका छन् ।', 'केही महिनाअघि ट्रम्पले एप्पल कम्पनीका बारेमा टिप्पणी गर्दै एप्पलले चीनमा आफ्ना प्रडक्टहरु उत्पादन गर्ने काम बन्द गर्नुपर्ने बताएका थिए ।', 'अहिलेचाहिँ ट्रम्पले अर्को दिग्गज कम्पनी गुगलका बारेमा कडा टिप्पणी गरेका छन् । गुगलले चीन र चीनको सेनालाई सहयोग गरेको आरोप उनको छ ।', 'ट्रम्पले हालै गरेको एक ट्विटमा लेखेका छन्, ‘गुगलले चीन र चिनियाँ सेनालाई सहयोग गरिरहेको छ, तर अमेरिकालाई होइन । यो निकै भयानक छ । सुखद् समाचार के भने उनीहरुले हिलारी क्लिन्टनलाई गरे तर ट्रम्पलाई गरेनन्… आखिर यो कसरी भयो ?’', 'यसरी ट्रम्पले गुगल र चीनलाई एकसाथ प्रहार गर्ने क्रममा आफ्नो राष्ट्रपतिकी प्रतिस्पर्धी क्लिन्टनलाई पनि छाडेनन् ।', 'अमेरिकाको सेना प्रमुखले गुगलको आलोचना गरेको केही समयपछि नै ट्रम्पको यस्तो भनाइ बाहिर आएको हो । गुगलले चीनमा गरिरहेको गतिविधिले अप्रत्यक्ष रुपमा चिनियाँ सेनालाई सहयोग पुगिरहेको सेना प्रमुखले हालै बताएका थिए ।', 'तर गुगलले आरोपको खण्डन गरेको छ । गुगलले भनेको छ, ‘हामीले चिनियाँ सेनासँग काम गरेका छैनौँ । हामीले साइबर सुरक्षा, अमेरिकी सरकारका नियुक्ति तथा स्वास्थ्यलगायतका कुरामा अमेरिकी सरकार तथा अमेरिकी रक्षा मन्त्रालयसँग मिलेर काम गरिरहेका छौँ ।’', 'गुगलको चीनमा रहेको संलग्नताको विषय पछिल्लो समयमा बहसको विषय बनिरहेको छ । गुगलले चिनियाँ सरकारको नियमानुसार चीनका लागि लक्षित गरी सर्च इन्जिनको विकास गर्ने प्रक्रियामा रहेको समाचार पनि आएको थियो । तर गुगलका सीईओ सुन्दर पिचाइले यस्तो योजना नभएको प्रष्टीकरण दिएका थिए । यद्यपि, भविष्यमा चीनमा सर्च इन्जिन लञ्च गर्ने कुरालाई उनले अस्वीकार भने गरेनन् ।', 'पछिल्ला केही महिना यता अमेरिका र चीनबीच व्यापार युद्ध चर्किरहेको छ । यसले अमेरिका र चीन दुवै देशका प्रविधि कम्पनीहरुलाई नकारात्मक असर परिरहेको छ ।', 'अमेरिकाले चिनियाँ ब्राण्ड हुवावेका उत्पादनहरु माथि पूर्णरुपमा प्रतिबन्ध लगाएको छ । उता चीनमा एप्पललगायतका अमेरिकी कम्पनीको बिक्रीमा तीव्र गिरावट भइरहेको छ ।', 'एजेन्सी']"
"ह्वाट्सएप संस्थापकले भने, फेसबुक डिलिट गर","['फेसबुक स्वामित्वको लोकप्रिय मेसेजिङ्ग एप ह्वाट्सएपका सह-सस्थापक ब्रायन ऐक्टनले सबै फेसबुक प्रयोगकर्तालाई आफ्नो फेसबुक अकाउन्ट डिलिट गर्न अपिल गरेका छन् ।', 'हालै विद्यार्थीहरुसँग कुराकानी गर्दै उनले सबैले फेसबुक डिलिट गर्नुपर्ने बताएका हुन् ।', 'हाल ह्वाट्सएपको प्रतिस्पर्धीको रुपमा उदाइरहेका गैर नाफामूलक कम्पनी सिग्नलको नेतृत्व गरिरहेका ऐक्टनले फेसबुक सिइओ मार्क जुकरबर्गमाथि गम्भीर आरोपसमेत लगाएका छन् ।', 'फेसबुक सीईओ मार्क जुकरबर्गले कम्पनीको फाइदाका लागि फेसबुकमा विज्ञापनलाई बढावा दिइरहेको र प्रयोगकर्ताको गोपनीयताको सौदाबाजी गरेको उनको आरोप छ ।', 'मानिसहरुलाई फेसबुक बहिष्कार गर्न अनुरोध गर्दै उनले आफ्ना डिभाइसबाट फेसबुक र यससँग सम्बन्धित एपहरु समेत डिलिट गर्न भनेका छन् ।', 'पछिल्लो समयमा प्रयोगकर्ताका डाटाहरुको दुरुपयोग भएका एकपछि अर्को खबरसँगै दबाबमा परेको फेसबुकका लागि ह्वाट्सएपका सहसस्थापकको यस्तो आरोपले झनै धक्का लागेको टिप्पणी गरिएको छ ।', 'विद्यार्थीहरुको एक भेलालाई सम्बोधन गर्दै ऐक्टनले गुगल तथा फेसबुक जस्ता ठूला कम्पनीहरुमाथि धावा बोल्दै उनीहरुले पैसा कमाउनका लागि प्रयोगकर्ताका डाटाहरु बेचिरहेको आरोप लगाए ।', 'फेसबुकमाथि ऐक्टनले हमला गरेको यो दोस्रोपटक हो । गत वर्ष उनले फेसबुकमा लेखेका थिए, ‘यो समय हो । #delete facebookÚ\xa0 ।', 'उनले त्यस्तो लेखेको केही समयपछि फेसबुक क्याम्ब्रिज एनालिटिका काण्डमा फस्यो । सन् २०१६ को अमेरिकी राष्ट्रपतिय चुनावका क्रममा ८ करोड ७० लाख फेसबुक प्रयोगकर्ताको डाटाको दुरुपयोग गरिएको खुलासा भयो ।', 'स्मरणरहोस् ब्रायन ऐक्टनले सन् २०१४ मा १४ अर्ब डलरमा ह्वाट्सएप फेसबुकलाई बेचेका थिए । सन् २०१७ मा उनी ह्वाट्सएपबाट अलग भए । उनले ह्वाट्सएपलाई पूर्णरुपमा विज्ञापन मुक्त राखेका थिए । तर पछि फेसबुकले ह्वाट्सएपलाई पनि विज्ञापनको साधनका रुपमा प्रयोग गरेपछि उनले फेसबुक डिलिट गर्ने अभियानको अपिल गर्न थालेका हुन् ।', 'एजेन्सी']"
"हुवावेले ल्याउँदैछ स्मार्ट टिभी, डुअल क्यामरा र फाइभ जी इन्टरनेट चल्ने","['शाओमी लगायतका प्रतिस्पर्धी कम्पनीहरुलाई टक्कर दिनका लागि चिनिया कम्पनी हुवावेले अब टेलिभिजन बजारमा पनि पाइला चाल्ने भएको छ ।', 'समाचार अनुसार हुवावेले आगामी अपि्रलमा स्मार्ट टिभी लञ्च गर्ने तयारी गरेको छ । उक्त स्मार्ट टेलिभिजनमा डुअल क्यामरा सेटअप, सोसल तथा गेमिंग फिचर समेत रहनेछ ।कम्पनीका अधिकारीका अनुसार एक वर्षमा १ करोड गोटा बिक्रि गर्ने लक्ष्यका साथ हुवावेले टेलिभिजन ल्याउन लागेको हो ।', '५५ इन्च र ६५ इन्च गरी दुईवटा मोडेलमा हुवावेले स्मार्ट टिभी ल्याउनेछ । ५५ इन्चको टिभीको आपूर्ति बेइजिंग ओरियन्टल इन्टरप्राइजेज र ६५ इन्चको टिभीको आपूर्ति शेनझेन चीन स्टार अप्टोइलेक्ट्रोनिक्स टेक्नोलोजी लिमिटेडले गर्ने बताइएको छ ।', 'सबैभन्दा महत्वपूर्ण कुुरा त के भने कम्पनीको ६५ इन्चको स्मार्ट टिभीले फाइभ जी नेटवर्क पनि सपोर्ट गर्नेछ ।', 'हुवावेले भविष्यमा होम टिभीमात्र नभएर व्यवसायिक टेलिभिजनको क्षेत्रमा पनि व्यवसाय विस्तार गर्ने योजना बनाएको बताइएको छ । यद्यपि कम्पनीले यसबारेमा कुनै आधिकारिक घोषणा गरेको छैन । एजेन्सी']"
बीप एप : भिडियो कलदेखि जामको सूचनासम्म,"['काठमाडौं । सीजी लाइफ सेलले नयाँ बहुउपयोगी एप सार्वजनिक गरेको छ । एपले नेपालमा डिजिटल माध्यमबाट सूचना आदानप्रदानलाई नयाँ स्तरमा विकास गर्ने कम्पनीको दाबी छ ।', '‘बिप’ नाम दिइएको यो एप एउटा म्यासेजिङ प्लेटफर्म हो, जहाँबाट भ्वाइस कल, भिडियो कल गर्न र म्यासेज एवं फाइलको आदान प्रदान गर्न सकिनेछ ।', 'यो एप आईओएस र एन्ड्रोइड दुबै मोवाइल अपरेटिङ सिस्टममा चल्छ । यसलाई गुगल प्ले स्टोर वा एप्पल स्टोरबाट डाउनलोड गर्न सकिन्छ ।', 'चौधरी ग्रुप अन्तर्गत सूचना प्रविधि क्षेत्रमा काम गर्ने नयाँ विजनेश भर्टिकल सीजी लाईफ सेलले एपको विकास गरेको हो । यो एपले सूचना सम्प्रेषणमा सहजता ल्याउने चौधरी ग्रुपका प्रवन्ध निर्देशक निर्वाण चौधरीले बताए ।', 'डिजिटल नेपाल निर्माण गर्ने सरकारको लक्ष्यमा आफ्नो पनि योगदान होस भन्ने चाहेको र यस एपबाट नागरिकको सूचनाप्रविधिको पहुँचमा वृद्धि हुने उनको भनाइ थियो ।', 'यस्ता छन् फिचर', '', 'म्यासेन्जर, ह्वाट्स एप लगायतमा उपलब्ध फिचर बीप एपमा पनि उपलब्ध छ । तर, फेसबुक म्यासेन्जर वा ह्वाट्स एपमार्फत भन्दा राम्रो गुणस्तरमा फोटो आदानप्रदान गर्न सकिने कम्पनीको दावी छ ।', 'यसका अतिक्ति यस एपमार्फत विभिन्न गेम निःशुल्क डाउनलोड गर्न सकिनेछ । फलो मी र लोकेसन सेयर जस्ता फिचरहरु प्रयोग गर्न सकिने यस एपको अर्को विशेषता हो, १० जना प्रयोगकर्ताले एकैसाथ भिडियो कल ।', 'बीप एपमा आफ्नो मोवाइल फोनको भाषा परिवर्तन गर्न सकिनेछ भने कुनै पनि मोवाइल अपरेटरका ग्राहकहरुले सजिलै प्रयोग गर्न सक्नेछन् । सरप्राइज प्वाइन्टद्वारा विभिन्न उपहार जित्न सकिने सिजीले जनाएको छ ।', 'मोवाइलमा मात्रै नभएर ल्यापटप र डेक्सटपमा पनि प्रयोग गर्न सकिने भएकाले यसको प्रयोग अधिक हुने विश्वास सिजीको छ । एपको माध्यमबाट प्रयोगकर्ताले विनिमय दर, मौसमसम्बन्धी जानकारी र समाचार थाहा पाउन सकिनेछ ।', 'डाटा सेन्टर नेपालमै', 'अहिलेसम्म सञ्चालनमा रहेका यस किसिमका एपहरुको डाटा सेन्टर नेपालमा छैनन् । बिपको डाटा सेन्टर भने नेपालमै रहने सिजीका प्रवन्ध निर्देशक निर्वाण चौधरीले बताएका छन् । यसले एप थप सुरक्षित हुने उनको भनाइ छ ।', 'नेपालमै डाटा सेन्टर स्थापना गरिएका कारण नेपालीको डाटा बाहिर देशमा जानबाट जोगिनुका साथै नेपालको राजस्वमा पनि योगदान पुग्ने चौधरी बताउँछन् ।', 'कहाँ जाम हुँदैछ ? एपमै हेर्न पाइने', 'बिशेष गरेर अहिले काठमाडौं उपत्यकामा ट्राफिक जामको ठूलो समस्या छ । कहाँ, कतिबेला जाम हुँदैछ भन्ने कुनै जानकारी नलिई हिँड्दा सवारीसाधनहरु लामो समय जाममा बस्नु पर्ने बाध्यता छ ।', 'यो एपले जामका सूचना समेत दिनेछ । केही दिनभित्रै ट्राफिक अपडेटका सूचनाहरु राखिने कम्पनीले जनाएको छ । बीपले ट्राफिक अपडेट गरेसँगै तपाईले कहाँ जाम छ भन्ने हेर्न सक्नुहुनेछ ।', 'यदि तपाई कसैलाई भेट्न जादै हुनुहुन्छ तर, लोकेशन पत्ता नलागेर समस्यामा पर्नुभयो भने ‘फलो मी’ अप्सनको प्रयोगबाट तपाईको समस्या समाधान हुनेछ । फलो मी अप्सनले तपाईले भेट्न चाहनु भएको मान्छेको लोकेशन देखाउँछ ।', 'मनि ट्रान्फरको सुविधा पनि चाडै', 'मोवाइल टू मोवाइल मनि ट्रान्सफरको सुविधा पनि बीप एपमा हुनेछ । हाल ई–सेवा, आइएमई पे लगायतले दिएजस्तै सुविधा एपमा हुनेछ । तर, यसका लागि केही समय लाग्ने कम्पनीले जनाएको छ । यो सुविधा प्रयोगमा ल्याउन आवश्यक पर्ने प्राविधिक प्रक्रिया पुरा हुन केहि समय लाग्ने बताइएको छ ।']"
अहिलेसम्म कति बिक्यो फिचर फोन ?,"['आउँदो ३ वर्षभित्रमा विश्वमा १ अर्बभन्दा धेरै फिचर फोनको बिक्री हुनेछ । जसबाट विश्वमा करीब १६ अर्ब डलर बराबरको आम्दानी हुनेछ ।', 'काउन्टर प्वाइन्ट रिसर्चको पछिल्लो रिपोर्टले स्मार्टफोनको यो युगमा पनि किप्याडवाला मोबाइल फोन अर्थात् फिचर फोनप्रति मानिसहरुको लगाव बढ्दै गएको देखाएको हो ।', 'रिपोर्ट अनुसार, फिचर फोनको बिक्रीको मामिलामा भारत सबैभन्दा अगाडि रहनेछ । भारतपछि बंगलादेश र नाइजेरियामा सबैभन्दा धेरै यी मोबाइल फोन बिक्नेछन् ।', 'गत वर्ष सन् २०१८ मा विश्व बजारमा पहिलोपटक स्मार्टफोनको बजारमा सुस्तता देखापरेको छ । जबकि फिचर फोनको बजार पछिल्लो ३ वर्षदेखि लगातार वृद्धि भइरहेको छ ।', 'यो वर्ष सन् २०१९ मा विश्वभरमा ४० करोडभन्दा धेरै फिचर फोन बिक्री हुने अनुमान गरिएको छ ।', 'काउन्टर प्वाइन्ट रिसर्चका अनुसन्धान निर्देशक पिटर रिसर्डसनले भनेका छन्, ‘आउँदो ३ वर्षमा १ अर्बभन्दा धेरै विश्वव्यापी फिचर फोनको बिक्रीमा भारत तथा मध्यपूर्वी अफ्रिका क्षेत्रको संयुक्त हिस्सेदारी ८० करोड गोटा फोन हुनेछ ।’', 'फिचर फोनको विश्वव्यापी बिक्री सन् २०२१ सम्ममा १ अर्ब गोटा हुने विश्वास गरिएको छ । भारतमा फिचर फोनको दमदार वृद्धिदरको कारण नोकियाको फिचर फोनको पुनरुत्थान तथा जियो फोनको लोकप्रियता मुख्य रुपमा रहेको छ ।', 'विश्वमा अहिले पनि ३ अर्बभन्दा धेरै मानिस दैनिक अढाइ डलरभन्दा कम आयबाट गुज्रिरहेका छन् । यो वर्ग स्मार्टफोन तथा मोबाइल डाटाको खर्च व्यहोर्न नसक्ने अवस्थामा छ । यस्तोमा आधारभूत मोबाइल सेबा मात्र दिने फिचर फोन ती समुदायको सञ्चार सम्पर्कको पहिलो माध्यमको रुपमा रहन्छ । यसका अलावा फोर जी क्षमतायुक्त फिचर फोनले पनि समग्र फिचर फोन सेग्मेन्टको वृद्धिमा सहयोग गर्नेछ ।', 'एजेन्सी']"
एक्कासि किन अवरुद्ध भयो फेसबुक र इन्स्टाग्राम ?,"['विश्वको सबैभन्दा धेरै प्रयोगकर्ता रहेको सोसल मिडिया साइट फेसबुक तथा फोटो सेयरिङ एप इन्स्टाग्राम बुधबार विश्वका धेरै भागमा एक्कासि अवरुद्ध भएको छ ।', 'मानिसहरुले फेसबुक र इन्स्टाग्रामको आफ्नो अकाउन्टमा लगइन गर्न नसकेको गुनासो गरिरहेका छन् । धेरै प्रयोगकर्ताको फेसबुक अकाउन्टमा लगइन गर्दा Facebook Will Be Back Soon भन्ने मेसेज देखिने गरेको छ । साथै आवश्यक मर्मतका लागि फेसबुकको सर्भर तत्कालका लागि डाउन भएको र छिट्टै नै त्यसलाई ठीक पारिने फेसबुकले जानकारी दिएको थियो ।', 'लगइन भएतापनि कतिपयले फेसबुकमा लाइक तथा कमेन्ट गर्न नसकेको गुनासो समेत गर्ने गरेका छन् । साथै इन्स्टाग्राममा फोटो अपलोड गर्नमा पनि समस्या भएको छ।', 'फेसबुक डाउन भएसँगै धेरै प्रयोगकर्ताले ट्वीटरमा यसको गुनासो गरिरहे । फेसबुकमा देखिएको समस्याको स्क्रिनसट गरेर ट्वीटरमा अपलोड गर्ने लहर नै चलेको छ ।', 'फेसबुकको समस्या वेब र एप दुवै भर्सनमा देखिएको हो । फेसबुकले केही मिनेटमै यो समस्या समाधान हुने दाबी गरेको भए पनि धेरै प्रयोगकर्ताले अहिलेसम्मै समस्या जारी रहेको गुनासो गरेका छन् ।', 'एजेन्सी']"
आफ्नो स्मार्टफोन तात्नबाट कसरी जोगाउने ?,"['स्मार्टफोन धेरै चलाउने मानिसहरुले आफ्नो फोन धेरै तात्ने गरेको गुनासो गर्ने गरेको हामीले धेरै सुन्दछौँ । आफ्नो स्मार्टफोन सामान्य रुपमा चलाउँदा पनि तात्ने गरेको अनुभव हामी आफैले पनि सायद गरेकै हौँला ।', 'मोबाइल फोनमा लामो समयसम्म कुराकानी गर्दा, चार्ज गर्दा, गेम खेल्दा वा भिडियो चलाउन फोन तात्नु स्वभाविकै हो ।', 'स्मार्टफोनमा फिचरहरु थप हुँदै गर्दा त्यसको प्रोसेसरमा चाप पर्नु तथा ब्याट्रीको खपत पनि बढि हुँदा फोन तात्नु नौलो होइन । तर कहिलेकाहीँ मोबाइल फोनको हार्डवेयर तथा सफ्टवेयरमा समस्या आउँदा पनि फोन अनावश्यक रुपमा बढ्दा तात्ने हुन सक्दछ । मोबाइल फोन बढि तात्ने समस्या कम गर्नका लागि केही उपायहरु अपनाउन सकिन्छ । ती उपायमध्ये केही यी हुन्ः', '१. घाममा नराख्ने : स्मार्टफोनलाई प्रत्यक्ष रुपमा सूर्यको किरण पर्ने तातो घाममा राख्नु हुँदैन । यसो गर्दा फोनको तापक्रम बढ्दछ । प्लास्टिकको ब्याकयुक्त डिजाइन भएका स्मार्टफोनहरु घामले तात्ने समस्या धेरै हुन्छ । अध्ययन अनुसार लामो समयसम्म घाममा राख्नाले फोनको टचस्क्रिनमा समेत नकारात्मक असर पर्दछ । त्यसैले घमाइलो बेला यात्रा गर्दा मोबाइल फोनलाई ब्यागमा राख्नु उपयुक्त हुन्छ ।', '२. सोफा तथा बेडमा राखेर चार्ज नगर्ने : ब्याट्री चार्ज गर्दा स्मार्टफोनले ताप उत्सर्जन गर्दछ । त्यसैले ओछ्यान वा सोफामा राखेर मोबाइल चार्ज गर्नाले मोबाइलबाट निस्कने ताप सोफा वा बेडको सतहले नै रोक्दछ । जसका कारण मोबाइलको तापक्रममा वृद्धि हुन्छ । त्यसैले मोबाइल चार्ज गर्दा भुइँ, टेबुल वा त्यस्तै कडा सतहमा राख्नु पर्दछ ।', '३. चार्ज गर्दा कभर हटाउने : मोबाइल चार्ज गर्दा यसको बाहिरी खोल हटाउँदा राम्रो हुन्छ । खोलले मोबाइलबाट उत्सर्जित तापलाई रोक्दछ जसका कारण त्यो तापले मोबाइललाई नै तताउँदछ । खोल हटाएर चार्ज गर्नाले मोबाइलबाट उत्सर्जित ताप बाहिर जान पाउँदछ जसका कारण मोबाइल तात्न पाउँदैन ।', '४. रातभर चार्जमा राखेर नछाड्ने : हामीमध्ये धेरैजसोले रातमा सुत्ने बेलामा मोबाइल फोन चार्जमा राखेर छाड्छौँ । तर यसो गर्नु राम्रो होइन । यसले केवल मोबाइललाई बढि तताउने मात्र होइन ब्याट्रीको आयुमा पनि नकारात्मक असर पार्दछ ।', '५. ब्याकग्राउण्डमा समेत चल्ने एपहरु हटाउने : केही एपहरु यस्ता हुन्छन् जुन मोबाइल नचलाउँदा समेत पृष्ठभूमिमा चलिरहेका हुन्छन् । त्यसो गर्दा मोबाइलको ब्याट्रीको चार्ज रित्तिने तथा मोबाइलको प्रोसेसिङ्ग क्षमतामा पनि ह्रास आउँदछ । यसले मोबाइल फोनको तात्ने समस्या पनि बढाउँदछ । त्यसैले त्यस्ता एपहरु पहिचान गरी अनस्टल गरिहाल्नु पर्दछ ।', '६. अन्य चार्जर तथा ब्याट्री प्रयोग नगर्ने : कुनैप्नि मोबाइलको ब्याट्री फेर्नुपर्दा वा नयाँ चार्जर प्रयोग गर्नुपर्दा मोबाइल जुन ब्राण्डको हो सोही ब्राण्डको सक्कली चार्जर तथा ब्याट्री प्रयोग गर्नुपर्दछ । अरु ब्राण्ड तथा प्रकारको चार्जर प्रयोग गर्दा यसले ब्याट्रीमा असर पार्ने र मोबाइल तात्ने हुन्छ । बाहिरी ब्याट्री प्रयोग गर्दा पनि चार्जिङ्गमा समस्या उत्पन्न भई मोबाइल फोन तात्ने समस्या आउँदछ ।', 'एजेन्सीको सहयोगमा']"
फेसबुक डाउन हुँदा कसलाई भयो फाइदा ?,"['सोसल मिडिया साइट फेसबुकले बुधबार इतिहासकै सबैभन्दा गम्भीर अवरोध व्यहोर्\u200dयो । विश्वका लाखौँ प्रयोगकर्ताले फेसबुक लग इन गर्न तथा सामाग्रीहरुमा लाइक–कमेन्ट तथा अपलोड गर्नमै समस्याको सामना गर्नुपर्\u200dयो ।', 'नियमित सुधारका क्रममा केहीबेर साइड डाउन भएको र छिट्टै नै त्यो पूर्ववत् अवस्थामा आउने फेसबुकले बताए पनि लामो समय फेसबुक अवरुद्ध भैरह्यो । फेसबुक अवरुद्ध हुँदा लाखौँ प्रयोगकर्ता समस्यामा परे । तर, एउटा एपले पनि फेसबुक अवरोधको गज्जब फाइदा उठायो ।', 'प्राइभेट मेसेजिङ्ग प्लेटफर्म टेलिग्रामका अनुसार, पछिल्लो २४ घण्टामा ३० लाख प्रयोगकर्ता उक्त एपमा जोडिएका छन् ।', 'टेलिग्रामका संस्थापक तथा सीईओ पावेल डूरोभले व्यक्तिगत टेलिग्राम च्यानलमा त्यसको जानकारी दिएका छन् । २४ घण्टामा ३० लाख नयाँ प्रयोगकर्ता टेलिग्रामसँग जोडिएको उनको भनाइ छ ।', 'टेलिग्राम एक नि:शुल्क एनक्रिप्टेड मेसेजिङ सर्भिस प्लेटफर्म हो । यसले सन् २०१३ मै इण्ड टू इण्ड एनक्रिप्सन फिचर थप गरेको थियो । सुरक्षित च्याटिङ्गको यो फिचर ह्वाट्सएपमा सन् २०१६ मा मात्रै थपिएको थियो ।', 'एक वर्षअघिको तथ्यांक अनुसार टेलिग्रामका सक्रिय प्रयोगकर्ताको संख्या २० करोड रहेको छ । फेसबुकको तुलनामा यो यस अर्थमा उत्कृष्ट छ कि यसमा विज्ञापन देखिँदैन ।', 'एजेन्सीको सहयोगमा']"
४५ दिनसम्म पब्जी खेलेपछि युवकको मृत्यु !,"['पछिल्लो समय पब्जी खेल मोबाइल प्रयोगकर्तामा यतिधेरै लोकप्रिय बनेको छ कि धेरै मानिसहरु यसको लतमै फसेका छन् ।', 'खासगरी बालबालिका र किशोर किशोरीहरुमा यो गेमका कारण परेको नकारात्मक असर तथा बसेको कुलतका कारण यो अनलाइन गेममाथि प्रतिबन्ध लगाउनुपर्ने आवाज पनि विश्वमा उठ्न थालेको छ ।', 'छिमेकी मुलुक भारतका केही सहरमा त यो गेमलाई प्रतिबन्धित गरिएको छ भने गुजराँतमा यो गेम खेल्ने केही युवाहरुलाई पक्राउ गरिएको छ । भारतमै पब्जी खेलको कुलतका कारण एकजना २० वर्षीय युवकको मृत्यु भएकेा घटना पनि सार्वजनिक भएको छ ।', 'भारतीय मिडियाहरुमा आएको खबरअनुसार तेलंगानास्थित जगित्यालमा करिब ४५ दिनदेखि लगातार पब्जी मोबाइल गेम खेलिरहेका ती युवकको गर्धनमा अत्यधिक दुखाइका कारण मृत्यु भएको हो ।', 'गर्धनमा असह्य पीडा भएपछि ती युवकलाई उपचारका लागि हैदरावादस्थित एक अस्पतालमा लगियो । उपचारकै क्रममा त्यहाँ उनको मृत्यु भयो ।', 'निकै लामो समयसम्म लगातार मोबाइलमा पब्जी गेम खेल्नाले ती युवकको गर्धन तथा घाँटीका मांशपेशीमा गम्भीर क्षति पुगेको थियो । जसका कारण उनले ज्यान गुमाउनु पर्\u200dयाे ।', 'यद्यपि विज्ञहरुले चाहीँ केवल मोबाइल गेमका कारण मांशपेशीमा समस्या उत्पन्न हुँदा ज्यानै गएको भन्न नसकिने र उनमा अरु नै स्वास्थ्य समस्या पनि रहेको हुनसक्ने बताएका छन् । उनको उपचार गरेका एकजना डाक्टरले चाहीँ ती युवकमा संक्रमण समेत देखिएको र सोही संक्रमणका कारण ज्यान गएको बताएका छन् ।', 'भारतको नयाँदिल्लीमै पब्जी गेमको लतमा फसेका एकजना १५ वर्षका किशोर घर छाडेर बेपत्ता भए । पब्जी गेमले आफ्नो छोराको ब्रेनवास गरेका कारण बहुलाएर हिँडेको आरोपमा उनका बुवाआमाले लगाउँदै पुलिसमा उजुरी गरेका छन् । पब्जी गेममाथि प्रतिबन्ध लगाउनुपर्ने भन्दै खासगरी विद्यार्थीका अभिभावकहरुले भारतमा चर्को माग गरिरहेका छन् ।', 'यो अनलाइन गेम निर्माता पब्जी कर्पोरेसनले पनि भारतमा भैरहेको आलोचनालाई मध्यनजर गर्दै एक दिनमा एकजना व्यक्तिले ६ घण्टाभन्दा बढी समय पब्जी खेल्न नपाउने गरी बन्देज लगाएको छ । अर्थात् गेमप्ले टाइममा ६ घण्टाको सीमा तय गरेको छ । यो बन्देज केवल भारतमा मात्र लागू गरिएको हो र विश्वका अरु देशमा चाहीँ जो जति समयसम्म पनि पब्जी खेल्न पाउँदछ ।', 'पब्जीबारेका केही तथ्य', 'दक्षिण कोरियाली भिडियो गेम कम्पनी ब्लूहोल मातहतको पब्जी कर्पोरेसनले यो अनलाइन गेमको उत्पादन गरेको हो । पब्जीको पूरा रुप\xa0PlayerUnknown’s Battlegrounds(PUBG)\xa0 \u200d\u200d\u200d\u200d\u200d\u200d हो ।', 'पहिलो पटक सन् २०१७ को मार्चमा रिलिज भएको यो गेम दुई वर्ष नहुँदै यसका प्रयोगकर्ताको संख्या ५० करोड नाघिसकेको छ । ८ करोड ७० लाख मानिस दैनिक रुपमा पब्जी खेल्दछन् । यो गेम विन्डोज, एक्सबक्स, एन्ड्रोइड तथा आइओएस प्लाटफर्ममा उपलब्ध रहेको छ ।', 'आइओएस र एन्ड्रोइड प्लेटफर्ममा मात्र पब्जी २४ करोड पटक डाउनलोड भएको छ । सन् २०१८ मा पब्जी गेमबाट कम्पनीले कूल १ अर्ब ३ करोड डलर आम्दानी गरेको तथ्यांक छ । पब्जी गेमका मोबाइल प्रयोगकर्तामध्ये साढे २२ करोड चिनियाँ रहेका छन् । त्यस्तै अमेरिकी प्रयोगकर्ता ११ प्रतिशत र भारतीय प्रयोगकर्ता ८ प्रतिशत रहेका छन् ।']"
माइक्रोसफ्टले लगायो ‘अप्रिल फुल’मा ‘प्रतिबन्ध’,"['यो वर्ष माइक्रोसफ्ट कम्पनीमा कुनैपनि अप्रिल फुल प्रांक हुनेछैन । किनकी माइक्रोसफ्ट कम्पनीले आफ्ना कर्मचारीहरुलाई अप्रिल फुलको दिन कुनैपनि कर्पोरेट प्रांक नगर्न निर्देशन दिएको छ ।', 'माइक्रोसफ्टकी मार्केटिङ विभाग प्रमुख क्रिस क्यापोसेलाले जारी गरेको निर्देशनमा कर्मचारीहरुलाई आगामी अप्रिल १ मा मनाइने अप्रिल फुल डे मा कुनैपनि अफवाह फैलाउने वा ढाँट्ने काममा नलाग्न भनिएको छ ।', 'निर्देशनमा भनिएको छ, ‘कम्पनीले पछिल्लो दिनमा सामना गरिरहेको आलोचनालाई मध्यनजर गर्दै सम्पूर्ण कर्मचारीहरुलाई अप्रिल फुल दिवसको कुनैप्नि स्टन्टमा सहभागी नहुन आग्रह गरिन्छ ।', 'यस्ता गतिविधिमा आफ्नो समय तथा श्रोत खेर फाल्नु फाइदाजनक हुँदैन ।’ साथै त्यस्ता स्टन्टबाजीको सकारात्मक असर कम हुने र उल्टै अनिच्छित तथा अकल्पनीय खालका समाचारको चक्र सुरु हुने पनिनिर्देशनपत्रमा लेखिएको छ।', 'माइक्रोसफ्टले आफ्नो अफिस एसिस्टेन्ट टुल क्लिप्पी पुनस्र्थापित गरी अर्को दिनमै हटाएको एकदिन पछि अप्रिल फूलमाथि प्रतिबन्ध लगाउने यस्तो आदेश आएको हो ।', 'यसअघिका वर्षहरुमा प्रसस्तै अप्रिल फुल प्रांकहरुमा सहभागी भएको माइक्रोसफ्टले पहिलोपटक अप्रिल फुलमाथि बन्देज लगाएको हो ।', 'सन् २०१५ मा माइक्रोसफ्टले अप्रिल फुल मनाउँदै विन्डोज फोनका लागि एमएस डस मोबाइल एप लञ्च गरेको घोषणा गरेको थियो । सन् २०१३ मा गुगल र माइक्रोसफ्ट दुबैले अप्रिल फुल मनाउँदै एक अर्काको खिल्ली उडाएका थिए ।', '-एजेन्सी']"
सामसुङले बेच्यो २ अर्ब ग्यालेक्सी स्मार्टफोन,"['दक्षिण कोरियाली कम्पनी सामसुङले सन् २०१० मा ग्यालेक्सी सिरिजका स्मार्टफोनको सुरुवात गरेको थियो । यसबीचमा ग्यालेक्सी सिरिजको १० वर्ष पूरा हुनुअघि नै कम्पनीले सफलताको एउटा ठूलो कोशेढुंगा पार गरिसकेको छ ।', 'ग्यालेक्सी एस १० सिरिजको लञ्चिङ समारोहमा कम्पनीका प्रमुख कार्यकारी डि जे कोहले यसको जानकारी दिएका छन् ।', 'अमेरिकाको सन फ्रान्सिस्कोमा आयोजित अनप्याक्ड २०१९ इभेन्टमा कम्पनीका सिइओ कोहले सार्वजनिक गरेको तथ्यांकअनुसार सामसुङले अहिलेसम्म २ अर्ब भन्दा धेरै गोटा ग्यालेक्सी स्मार्टफोन बिक्रि गरिसकेको छ ।', 'यद्यपि सामसुङले अहिलेसम्म बेचेका ती स्मार्टफोनमध्ये कुनकुन मोडेलका कति कति स्मार्टफोन छन् भन्ने उनले खुलाएनन् । यद्यपि बिक्रि भएका २ अर्ब फोनमध्ये अधिकांस ग्यालेक्सी एस र ग्यालेक्सी नोट फोन रहेकोमा कुनै आशंका छैन । त्यसका साथै ग्यालेक्सी ए, ग्यालेक्सी सी तथा ग्यालेक्सी जे जस्ता कतिपय मोडेल समेत विश्वका विभिन्न देशमा लोकप्रिय रहेका छन् । यी सबैलाई जोडेर बिक्रिको आँकडा २ अर्ब पार गरेको हो ।', 'यसैबीच बुधबार सामसुङले आफ्नो ग्यालेक्सी एस १० सिरिजका ३ वटा नयाँ स्मार्टफोन सार्वजनिक गरेको छ । त्यसमा ग्यालेक्सी एस १०, ग्यालेक्सी एस १० ई र ग्यालेक्सी एस १० प्लस रहेका छन् ।', 'ग्यालेक्सी एस १० सिरिजका स्मार्टफोन लञ्च गरेसँगै सामसुङले आफ्नो पहिलो फोल्डेबल फोन पनि लञ्च गरेको छ । ग्यालेक्सी फोल्ड नामबाट लञ्च भएको यस फोनलाई सामसुङले आफ्नो विशेष स्मार्टफोनको रुपमा रहेको छ । यो फोल्डेबल फोनको फाइभ जी भेरिएन्ट पनि निकट भविष्यमै लञ्च गर्ने योजना सामसुङको छ ।', 'एजेन्सी']"
"यी हुन् विश्वकै मेहेनती सीइओ, आफैं जोड्छन् स्मार्टफोनका पार्टपूर्जा","['चिनियाँ स्मार्टफोन कम्पनी शाओमीका सिइओ ली जुन कठोर परिश्रम गर्ने मामिलामा विश्वमै चर्चित छन् । कम्पनीको उन्नति तथा प्रगतिका लागि उनले कुनै कसर बाँकी राख्दैनन् ।', 'उनी अहिले पनि कम्पनीका अन्य कर्मचारी तथा कामदार सँगै फूल टाइम काममा खटिन्छन् । हालै उनले सोसल मिडियामा यस्तो पोस्ट गरेका छन्, जसले उनको निकै तारिफ भएको छ ।', 'उनको पोष्टले शाओमी कम्पनीका फ्यान तथा कम्पनीमा कार्यरत कर्मचारीहरुको हौसला बढाइदिएको छ । लीजुनले सोमबार चिनिया सोसल साइट विबोमा एउटा पोस्ट गरेका छन् । शाओमीका फ्यान तथा उपभोक्ताहरुलाई आश्वस्त पार्दै उनले आफ्नो पोस्टमा लेखेका छन्, ‘यदि सुरुकै महिनामा एम आइ ९ स्मार्टफोनको स्टक १० लाख गोटाभन्दा कम भयो म आफै कारखानामा जानेछु र स्क्रूड्राइभर लिएर मोबाइल फोन बनाउने काम गर्नेछु ।’', 'कतिपयलाई शाओमीका सिइओको यो भनाई मजाक पनि लाग्न सक्दछ । तर शाओमीका प्रडक्ट म्यानेजर वांग तेंग थोमसका अनुसार सिइओ ली जुनले आफ्ना हरेक भनाईहरुलाई गम्भीरताका साथ लिन्छन् । थोमसले ली को एउटा फोटो पनि शेयर गरेका छन् । जसमा ली ले हातमा स्क्रूड्राइभर लिएर कम्पनीको एसेम्बलिङ्ग प्लान्टमा काम गरिरहेका देखिन्छन्।', 'यद्यपि यो फोटो एम आई नाइन स्मार्टफोन एसेम्बल गरिरहेकेा होइन, सन् २०१३ को हो । त्यतिबेला उनले एम आइ राउटरको एसेम्बलिङ्ग गर्दै थिए ।', 'शाओमीको बहुप्रतिक्षित एमआई नाइन स्मार्टफोनको पहिलो फ्लास सेल मार्चको पहिलो हप्ताबाटै हुँदैछ । शाओमी चिनिया बजारमा मात्र नभै विश्वव्यापी रुपमा आफ्नो स्थिति मजबुत बनाउने तर्फ लागिरहेको छ । विश्व स्मार्टफोन बजारमा शाओमी ९ प्रतिशत भन्दा धेरै हिस्सा सहित चौथो स्थानमा रहेको छ ।एजेन्सीको सहयोगमा']"
टिकटकमाथि ५७ करोड जरिवाना,"['छोटो भिडियो शेयरिङ एप टिकटकमाथि अमेरिकामा अहिलेसम्मकै सबैभन्दा धेरै जरिवाना लागेको छ ।', 'बालबालिका सम्बद्ध डाटाको गोपनियता सम्बन्धी मुद्दामा टिकटकले ५७ लाख डलर जरिवाना तिर्नुपर्ने भएको छ ।', 'साथै टिकटकले अबदेखि १३ वर्षभन्दा कम उमेरका बालबालिका प्रयोगकर्ताको गोपनियता सम्बन्धमा नयाँ व्यवस्था पनि लागू गर्नुपर्नेछ ।', 'अमेरिकाको संघीय व्यापार आयोगले टिकटकद्वारा कम उमेरका बालबालिकाका सामाग्रीहरु समेत विना रोकतोक संग्रहित तथा प्रशारण गर्ने गरेको जनाएको छ ।', 'स्मरण रहोस् सुरुमा म्युजिकली नामक एपको रुपमा रहेको यो एप पछि टिकटकमा समाहित भएको थियो ।', 'आयोगले बालबालिका सम्बद्ध सामाग्रीहरु हटाउन टिकटकलाई आदेश दिएको छ ।', 'अबदेखि अमेरिकामा टिकटक प्रयोगकर्ताले यस एपमा लगइन गर्नका लागि आफ्नो उमेर प्रमाणित गर्नुपर्नेछ ।', 'यद्यपि अन्य सोसल मिडिया प्लाटर्फममा जस्तै प्रयोगकर्ताको उमेरको प्रमाणिकरण चाहीँ विश्वासको भरमै हुनेछ । अर्थात् प्रयोगकर्ताले आफ्नो उमेर ढाँटेर टिकटकमा लगइन गरेको खण्डमा त्यसको चेकजाँच गर्ने कुनै संयन्त्र हुनेछैन ।', 'प्रयोगकर्ताको उमेरको प्रमाणिकरण तत्काल अमेरिकामा मात्र लागू हुनेछ ।', 'उता टिकटकले भने प्रयोगकर्ताको सुरक्षा तथा गोपनियतालाई आफुले गम्भीर रुपमा ख्याल गरेको बताउँदै यसमा आफु प्रतिबद्ध रहेको र सुरक्षाका विधिहरुलाई विस्तार गर्दै लगेको जनाएको छ।', 'स्मरण रहोस् टिकटक सन्२०१८ मा सबैभन्दा धेरै डाउनलोड भएको एप बनेको छ । अहिले विश्वमा टिकटकका प्रयोगकर्ताको संख्या १ अर्ब नाघिसकेको छ ।', 'अमेरिकी संघीय व्यापार आयोगका अनुसार म्युजिकली एपका अमेरिकी प्रयोगकर्ताको संख्या ६ करोड ५० लाख थियो । त्यसको ठूलो हिस्सा कम उमेरका बालबालिकाको रहेको थियो ।', 'टिकटकको मातृ कम्पनी बाइट डान्सले सन् २०१७ मा म्युजिकली एप खरीद गरेको छ । चिनिया कम्पनी बाइट डान्सले म्युजिकली खरीद गरेसँगै टिकटकमा विलय गराएको थियो ।', 'टिकटक एपमा प्रयोगकर्ताले छोटो आकारको भिडियो रेकर्ड गर्न, त्यसमा संगीत भर्न र त्यसलाई शेयर गर्न सक्दछन् ।', 'म्युजिकलीले सुरुका तीन वर्षसम्म प्रयोगकर्ताको उमेर सोध्ने गरेको थिएन । सन् २०१७ देखि नयाँ अकाउन्ट खोल्नेका लागि उमेर सोध्न थालिएको थियो र १३ वर्षभन्दा कम उमेरका बालबालिकाले म्युजिकली एपमा अकाउन्ट खोल्न नपाउने व्यवस्था गरियो । यद्यपि त्यस अगाडि नै म्युजिकली एपमा अकाउन्ट खोलेका हरुका लागि भने उमेरको कुनै बन्देज लागेन र आफ्नो अकाउन्टमा लगइन गर्दा जुनसुकै उमेरका पूराना प्रयोगकर्ताले सहजै म्युजिकली प्रयोग गर्न पाए ।', 'आयोगले गरेकेा अनुसन्धानका क्रममा म्युजिकली एपमा पूराना प्रयोगकर्ता मध्ये ठूलो संख्यामा १३ वर्षमुनिका रहेको पाइएको छ । उसले त्यस्ता केही अमेरिकी बालबालिकाको टिकटक अकाउन्ट पछिल्लो समयमा अभिभावकको मन्जुरी लिएर निस्त्रिmय समेत पारिदिएको छ । तर यसरी डिएक्टिभेट गरेका अकाउन्टहरुमा रहेका डाटाहरु वा पोष्ट गरेका भिडियोहरु भने हटाइएको छैन ।', 'संघीय व्यापार आयोगले म्युजिकली एपले बालबालिकाको अनलाइन गोपनियता संरक्षण म्बन्धी कानून उल्लंघन गर्ने कार्यको फलस्वरुप टिकटकमाथि जरिवाना लागेको जनाएको छ ।', 'साथै आयोगले कुनैप्नि बालबालिकाले टिकटक प्रयोग गरेको पाइएमा त्यसबारेमा उनीहरुका अभिभावकलाई जानकारी गराउन तथा बालबालिकाको डाटा कसरी संकलन गरिन्छ र प्रयोग गरिन्छ भन्ने विषयमा सजग हुन समेत टिकटलाई आदेश दिएको छ । एजेन्सी']"
सार्वभौमिकताका लागि विज्ञापनमा क्लिन फिड : मन्त्री बास्कोटा,"['१० फागुन, काठमाडौं । सञ्चार तथा सूचना प्रविधिमन्त्री गोकुल बास्कोटाले मुलुकको सार्वभौमिकताका लागि विदेशी टेलिभिजन च्यानलमा क्लिन फिड लागू गरिएको दावी गरेका छन् ।', 'शुक्रबार संसदको विधायन समितिमा विज्ञापन नियमन गर्ने सम्बन्धमा व्यवस्था गर्न बनेको विधेयकमाथि सांसदले उठाएको प्रश्नको जवाफ दिँदै उनले विदेशी च्यानलको विज्ञापनले देशभित्र पार्न सक्ने असर नियन्त्रण गर्न क्लिन फिडको व्यवस्था गरिएको बताएका हुन् ।', '‘हरेक देशको आफ्नो सामाजिक/आर्थिक सम्बन्ध हुन्छ । समाजशास्त्रीय हिसावले पनि हेर्नुपर्ने हुन्छ । मिलेर बसिरहेका सम्प्रदायहरुको बीचमा कुनै भाषा शब्द वा कुनै विज्ञापनले नराम्रो असर पार्न सक्छ’ उनले भने ।', 'विधेयकको दफा ६ मा नेपालमा प्रसारण हुने विदेशी टेलिभिजन च्यानलहरूले विज्ञापनरहित (क्लिन फिड) प्रसारण गर्नुपर्ने व्यवस्था गरिएको छ । त्यस्तै सार्वभौमसत्तामा प्रभाव पार्ने, अन्तर्राष्ट्रिय सम्बन्धमा प्रतिकूल प्रभाव पार्ने, भौगोलिक अखण्डता तथा राष्ट्रिय सुरक्षामा पार्ने विज्ञापन प्रकाशन गर्न नपाइने उल्लेख गरिएको छ ।', 'सञ्चारमन्त्री बास्कोटाले राष्ट्रिय झण्डाको दुरुपयोग गरी विज्ञापन गर्ने जस्ता गलत कार्य रोक्न विधेयक प्रभावकारी हुने बताए । विधयकको दफा १४ मा विज्ञापन नियमन गर्न बोर्डको ब्यवस्था छ । सरकारले नियुक्त गरेका व्यक्ति अध्यक्ष हुने बोर्डमा गृह, आपूर्ति, सञ्चार मन्त्रालयका एक/एक जना सह–सचिव सदस्य रहनेछन् ।', 'गलत कुराको विज्ञापन गर्न प्रतिबन्ध', 'सञ्चारमन्त्री बास्कोटाले विज्ञापनमा प्रमाणिकता हुने व्यवस्था पनि विधेयकमा गरिएको बताए । ‘कुनै ठूलो विज्ञापनको रोजगारीको अवसर छ भन्यो र खोलिदियो । दर्ता फी बेस्सरी राख्यो । हजारौं मान्छेले भरे, लाखौंलाख कमायो र भाग्यो । कसले समात्ने ? कुन कानुनले समात्ने ?’ उनले प्रमाणिकताको व्यवस्था राख्नुपर्ने कारणबारे बताए ।', 'औषधीहरुमा पनि कुनै प्रमाणबिना विज्ञापन गर्ने प्रवृत्ति रहेको उल्लेख गर्दै मन्त्री बाँस्कोटाले विज्ञापनमा प्रमाणिकता खोजिने बताए ।', 'विधेयकको दफा ९ मा विज्ञापनमा कसको तर्फबाट विज्ञापन आएको हो, उक्त व्यक्तिको नाम, ठेगाना स्पष्ट रूपले उल्लेख हुनुपर्ने उल्लेख छ । अन्यथा कानुनअनुसार विज्ञापन प्रकाशन गर्ने सम्बन्धित ब्यक्ति वा संस्थाले भोग्नुपर्ने उल्लेख गरिएको छ ।', 'विज्ञापनको बजार नियमन गर्न विधेयक ल्याइएको मन्त्री बास्कोटाले बताए । हाल विज्ञापन बजार करिब १२ अर्बको रहेको र अनियन्त्रित बजारलाई नियमन गर्दा त्यो बढेर २०/२२ अर्ब पुग्ने उनले उल्लेख गरे ।', 'विधेयकमा सम्बन्धित व्यक्तिको मञ्जुरीविना इमेल वा मोबाइलमा इमेल वा एसएमएसबाट विज्ञापन गर्न नपाइने लगायतका ब्यवस्था पनि छ । दफावार छलफलका लागि विधायन व्यवस्थापन समितिमा पुगेको उक्त विधेयकमाथि ११ सांसदले ६ वटा संशोधन प्रस्ताव दर्ता गरेका छन् ।']"
"युट्युबको नकारात्मक प्रभाव, पृथ्वी थेप्चो बन्दै !","['काठमाडौं । इन्टरनेट अहिले सूचनाको सबैभन्दा शक्तिशाली तथा वृहत माध्यम बनिसकेको छ, यसमा कुनै शंका छैन । तर यहीँ इन्टरनेटमा अफवाह तथा गलत जानकारीहरु पनि तिव्र रुपमा फैलिरहेका छन् । यसको ताजा उदाहरण युट्युबको मामिलामा देखिएको छ ।', 'पृथ्वी गोलाकार छ भन्ने कुरा सबैलाई थाहा छ । तर यु ट्युबका कारण पृथ्वी गोलाकार होइन समतल अर्थात् थेप्चो भएको ठान्ने मानिसहरुको संख्या बढिरहेको छ ।', 'सन् २०१७ मा अमेरिकाको नर्थ क्यारोलिनामा पृथ्वी गोलो नभै समतल भएको दाबी गर्ने मानिसहरुको वार्षिक सम्मेलनमा किर्तिमानी संख्यामा मानिसहरु भेला भए । त्यसपछि गत वर्षपनि कोलोराडोको डेनवरमा पनि यस्तै धेरै मानिसहरु जुटे ।', 'अमेरिकाको टेक्सास प्रविधि विश्वविद्यालयका शोधकर्ताहरुले यस विषयमा अनुसन्धान गरेका छन् । उनीहरुले उल्लेखित सम्मेलनमा सहभागी भएका मध्ये ३० जनासँग गरिएको कुराकानीबाट के थाहा भएको छ भने धेरै मानिसहरु पृथ्वी ब्रम्हाण्डमा घुमिरहने गोलो चट्टान होइन कि चेप्टो अर्थात् समतल पिण्ड हो ।', 'ती ३० जनामध्ये २९ जनाले पछिल्लो २ वर्षमा नै पृथ्वीको आकार सम्बन्धी आफ्नो धारणामा परिवर्तन आएको खुलासा गरेका छन् । उनीहरुलाई २ वर्षअघिसम्म पृथ्वी गोलो थियो भन्ने लाग्दथ्यो । युट्युबमा षडयन्त्र सिद्धान्त सम्बन्धीका विभिन्न भिडियोहरु हेरेपछि पृथ्वीको आकारका विषयमा आफ्नो धारणा बदलिएको उनीहरुको भनाई छ । बाँकी एक जनाले चाहीँ आफुले छोरी ज्वाइँले युट्युबमा देखाएको भिडियोका कारण पृथ्वीको आकार बारेमा जानकारी पाएको बताए ।', 'शोधकर्ताहरुका अनुसार इन्टरनेट प्रयोगकर्ताहरुमा पछिल्लो समयमा यु ट्युबमा षडयन्त्र सिद्धान्तका विषयका अनेक खाले भिडियोहरु हेरेर गलत जानकारी लिने प्रवृत्ति बढेको छ ।', 'प्रमुख शोधकर्ता एसले ल्याण्ड्रमका अनुसार“200 proofs Earth is not a spinning ball”शीर्षकको युट्युब भिडियो पृथ्वी गोलो नभै समतल छ भन्ने हौवा पिटाउनका लागि सबैभन्दा प्रभावकारी भिडियो बनेको छ ।', 'यद्यपि गुगल स्वामित्वको युट्युबले अहिले पृथ्वी वास्तवमै गोलो नै रहेको भन्ने कुराको विश्वास दिलाउने कोसिस गरिरहेको छ । युट्युबमा गलत जानकारी फैलाउने खालका भिडियोमा लगाम लगाउनका लागि युट्युबमा विभिन्न योजना बनाइरहेको छ ।', '–एजेन्सी']"
फेसबुक मेसेन्जरमा ‘डार्क मोड’ फिचर,"['सोसल नेटवर्किङ्ग प्लेटफर्म फेसबुकले आफ्नो मेसेन्जर एप प्रयोगकर्ताका लागि नयाँ फिचर सुरु गरेको छ । उक्त नयाँ फिचरको नाम डार्क मोड फिचर हो ।', 'फेसबुकले एन्ड्रोइड र आएओएस दुवै प्लेटफर्ममा प्रयोगकर्ताका लागि यो नयाँ फिचर ल्याएको हो ।', 'गत वर्ष अक्टोबरमा भएको\xa0F8 सम्मेलनका क्रममा फेसबुकले मेसेन्जरमा डार्क मोड फिचर ल्याउने घोषणा गरेको थियो । मेसेन्जरको डार्क मोड फिचरले प्रयोगकर्तालाई छुट्टै अनुभुति दिलाउनेछ ।', 'मेसेन्जरमा यसरी एक्टिभेट गर्नुस् डार्क मोड फिचर', 'फेसबुक मेसेन्जरमा डार्क मोड फिचर एक्टिभेट गर्नका लागि सबैभन्दा पहिले तपाइँले च्याटमा कुनैपनि मित्रलाई अध्रचन्द्र आकारको इमोजी अर्थात् crescent moon पठाउनु पर्नेछ ।', 'उक्त इमोजी पठाएसँगै तपाइँको मेसेन्जरमा डार्क मोड फिचर उपलब्ध रहेको सन्देश प्राप्त हुनेछ । त्यसपछि तपाइँले मेसेन्जरको settings\xa0 मा गएर Dark Mode लाई\xa0 On गर्नुपर्नेछ ।', 'डार्क मोड फिचर अन गरेसँगै मेसेन्जरको ब्याकग्राउण्ड अँध्यारो हुनेछ । तपाइँ मेसेन्जरको सेटिंग्समा गएर डार्क मोड अफ पनि गर्न सक्नुहुन्छ ।', 'फेसबुकले पछिल्लो समयमा आफ्ना मेसेन्जर प्रयोगकर्ताका लागि धेरै फिचरहरु थप गर्दै आएको छ । मेसेन्जरको इन्टरफेसलाई अपडेट तथा रिडिजाइन समेत गरिएको छ । यसका अलावा अनसेन्ड मेसेजको फिचर पनि थप गरिएको छ ।', 'साथै सोसल नेटवर्किङ्ग प्लेटफर्म ह्वाट्सएप, मेसेन्जर तथा इन्स्टाग्रामलाई एकिकरण गर्नका लागि समेत फेसबुकले काम गरिरहेको समाचार केही समयअघि सार्वजनिक भएको थियो । सन् २०११ मा सुरु भएको फेसबुक मेसेन्जरका प्रयोगकर्ताको संख्या झण्डै डेढ अर्ब रहेको छ ।', 'एजेन्सी']"
"फोल्डेबल आइफोनको तयारीमा एप्पल, यस्तो छ डिजाइन","['स्मार्टफोन उद्योगका लागि यो वर्ष सन् २०१९ विशेष हुनेवाला छ । एकतार्फ केही कम्पनीहरुले आफ्नो फाइभ जी नेटवर्क कनेक्टिभिटीयुक्त स्मार्टफोन पेस गर्ने तयारी गरेका छन् त अर्कोतर्फ कतिपय कम्पनीहरुले स्क्रिन फोल्ड गर्न मिल्ने स्मार्टफोन लञ्च गर्नेछन् ।', 'यसअघि सामसुङ, साओमी, हुवावे, एलजी, लेनोभो तथा मोटोरोला कम्पनीले फोल्डेबल स्मार्टफोन ल्याउने घोषणा गरिसकेका छन् ।', 'फोल्डेबल फोनका विषयमा अन्य कम्पनीहरुको तयारीसँगै अब आइफोन निर्माता कम्पनी एप्पलले पनि आफ्नो पहिलो फोल्डेबल स्मार्टफोनको घोषणा गरेको छ ।', 'एप्पलले हालै आफ्नो पहिलो फोल्डेबल आइफोनको डिजाइनको पेटेन्ट दर्ता गराएको छ । समाचार अनुसार, एप्पलले यस्तो खालको पेटेन्ट सन् २०११ मा फाइल गरेसँगै सन् २०१६ मा अपडेट गरेको थियो । अमेरिकाको युनाइटेड स्टेट्स पेटन्ट एण्ड ट्रेडमार्क अफिसमा दर्ता गरिएको उक्त पेटेन्ट डिजाइन गत फेब्रुअरी १४ मा सार्वजनिक भएको छ ।', 'सार्वजनिक भएको डिजाइनमा एप्पलको फोल्डेबल फोनको स्केच देखाइएको छ, जसले फोनको डिजाइनका बारेमा हल्का जानकारीसमेत दिइएको छ ।', 'एप्पलको फोल्डेबल फोनको नाम र्याप अराउन्ड आइफोन रहने बताइएको छ । पेटेन्टमा दर्ता गरिएको स्केच अनुसार यस फोनमा आइफोन एक्सको जस्तै एज टू एज डिस्प्ले दिइएको छ ।', 'फोनमा कुनै होम बटन छैन । साथै हेडफोन ज्याक पनि फोनमा देखिँदैन । त्यसैले यसमा रियल बटनको साटो भर्चुअल बटन हुने अनुमान गरिएको छ ।', 'फोनको ओएलइडी डिस्प्लेको लचकताका लागि एप्पलले डिस्प्लेमा जडानको प्रयोग गर्न सक्दछ । जडानको सहयोगले फोन सजिलैसँग फोल्ड हुन्छ ।', 'समाचार अनुसार एप्पलको उक्त फोल्डेबल फोन माथि र तल दुवैतिर फोल्ड गर्न सकिनेछ । एप्पलको यो फोल्डेबल फोन ठ्याक्कै कहिले लञ्च गर्ने भन्ने विषयमा एप्पलले कुनै आधिकारिक घोषणा भने गरेको छैन ।', 'एजेन्सी']"
"अमेजन मालिक बने दुनियाकै दानी दम्पत्ति, बिल गेट्स र जुकरबर्ग कन्जुस बन्दै !","['हालै मात्र सम्बन्ध विच्छेद गरेका अमेरिकी इकमर्श कम्पनी अमेजनका मालिक जेफ बेजोस र म्याकेन्जी बेजोस विश्वका सबैभन्दा दानी दम्पत्ति बनेका छन् ।सन् २०१८ मा यो दम्पत्तिले विश्वमा सबैभन्दा धेरै रकम च्यारिटीका लागि दान गरेको छ ।', 'दी क्रोनिकल फिलान्थ्रोपीका अनुसार जेफ र म्याकेन्जीले सन् २०१८ मा घरवारबिहीन परिवारहरुको सहयोगका लागि २ अर्ब डलर दान गरेका छन् ।', 'बेजोस डे वन फन्ड नामक कोष अन्तर्गत उनीहरुले सो रकम कल्याणकारी कार्यमा दान गरेका हुन् जुन कोष सन् २०१८ को सेप्टेम्बरमा स्थापना भएको हो ।यो जोडीले गत महिला डिभोर्सको घोषणा गरेको थियो । तर, व्यवसाय तथा प्रोजेक्टहरुमा आफुहरुको सहकार्य जारी रहने दुबै जनाले बताएका छन् ।', 'क्रोनिकलले सार्वजनिक गरेको सबैभन्दा धेरै दान गर्ने दानीहरुको सूची अनुसार सन् २०१८ मा धनाढ्यहरुको दानीपन कम देखिएको छ । सबैभन्दा बढी दान गर्ने ५० दानीहरुले गरेको आर्थिक सहयोग सन् २०१७ मा भन्दा झण्डै आधाले घटेको छ ।', 'सन् २०१७ मा विश्वमा सबैभन्दा धेरै दान गर्ने ५० जनाले १७ अर्ब ७० करोड डलर रकम दान गरेकोमा सन् २०१८ मा यो रकम ७ अर्ब ८० करोड मात्र दान गरेका छन् ।', 'सन् २०१८ मा बेजोस दम्पत्तिपछि सबैभन्दा धेरै दान गर्नेमा अर्बपती व्यवसायी माइकल ब्लुम्बर्ग रहेका छन् । उनले कल्याणकारी कार्यका लागि ७६ करोड ७० लाख डलर दान गरेका छन् ।', 'त्यस्तै पेरी तथा पाम ओमीडायर दम्पत्तिले तेश्रो सबैभन्दा धेरै अर्थात् ३९ करोड २० लाख डलर दान गरेका छन् । चौथो स्थानमा ब्लाकस्टोन कम्पनीका सीइओ स्टेफेन स्वार्जम्यान रहेका छन् । उनले ३९ करोड डलर दान गरेका छन् ।', 'सन् २०१७ मा सबैभन्दा धेरै रकम दान गर्ने सूचीमा पहिलो स्थानमा रहेका बिल गेट्स दम्पत्ति सन् २०१८ मा १२ औँ स्थानमा खस्किएका छन् । सन् २०१७ मा ४ अर्ब ८० करोड दान गरेको यो दम्पत्तिले सन् २०१८ मा जम्मा १३ करोड ८० लाख दान गरेको छ ।', 'उता फेसबुकका सीइओ मार्क जुकरबर्ग र उनकी पत्नी प्रिस्सिला चानले गर्ने दान रकममा पनि उल्लेखनीय रुपले कमी आएको छ ।', 'सन् २०१७ मा २ अर्ब दान गरेर सबैभन्दा दानीको दोश्रो स्थानमा रहेको जुकरबर्ग दम्पत्तिले सन् २०१८ मा जम्मा २१ करोड ३६ लाख डलर मात्रै दान गरेर सातौँ स्थानमा झरेको छ ।', 'क्रेानिकलका अनुसार उसले तयार पारेको सूचीमा कतिपय दानीहरु नपरेका हुन सक्दछन् । कतिपय अर्बपतीहरुले आफ्नो नाम गोप्य राखेर वा सार्वजनिक घोषणा नै नगरिकन निकै ठूलो रकम च्यारिटीमा खर्च गरेका हुन्छन् ।', 'त्यस्तै कतिपय दाताहरुले आक्कल झुक्कल मात्र ठूलो रकम दान गर्ने हुँदा उनीहरुको समेत अभिलेखिकरण नभएको हुनसक्छ । त्यस्ता २१ जना दाताले सन् २०१८ मा कूल साढे ५ अर्ब डलर दान गरेका छन् ।एजेन्सी']"
स्विजरल्याण्डले बनायो स्मार्टफोनको लत छुटाइदिने मोबाइल फोन,"['ठूलो स्क्रिनयुक्त स्मार्टफोनको ट्रेण्ड सुरु भएसँगै फिचर फोनहरु बजारबाट हराए । यद्यपि, स्मार्टफोनमा अत्याधुनिक फिचर तथा सुविधाहरु उपलब्ध छन्, तथापि अहिले पनि फिचर फोन मन पराउने मानिसहरुको संख्या कम छैन ।', 'यदि फिचर फोनको हार्डवेयरमा स्मार्टफोनका केही फिचरहरु थपिए भने सायद त्यो सबैभन्दा उत्कृष्ट बन्थ्यो होला । मोबाइल प्रयोगकर्ताको यहीँ चाहनालाई ध्यानमा राख्दै स्विजरल्याण्डको मोबाइल निर्माता कम्पनी Punkt ले यस्तै गज्जबको मोबाइल फोन ल्याएको छ ।', 'यदि तपाइँले निकै धेरै स्मार्टफोन चलाउनु हुन्छ तर स्मार्टफोनको लतबाट छुटकारा पाउन संघर्ष गरिरहनु भएको छ भने यो फिचर फोन तपाइँका लागि निकै सहयोगी हुनेछ । कालो रङमा उपलब्ध यस मोबाइल फोनमा धेरै स्मार्ट फिचरहरु उपलब्ध छन् ।', 'प्राविधिक रुपमा यो फोन निकै एडभान्स्ड छ । यसमा क्वालकोम स्नापड्रागन २१० प्रोसेसर सँगै १६ जिबीको इन्टरनल स्टोरेज र २ जिबीको र्\u200dयाम रहेको छ । साथै यसमा एन्ड्रोइड एओएसपी ८.१ अपरेटिंग सिस्टम रहेको छ ।', 'सबैभन्दा खास कुरा त के भने यो मोबाइल फोनले फोर जी नेटवर्क सपोर्ट गर्दछ । साथै यसमा युएसबी टाइप सी कनेक्टरसँगै युएसबी २.० पोर्ट समेत रहेको छ ।', 'यो फोनले अंग्रेजी, हिन्दी, फ्रेन्च, जर्मन, चिनिया लगायतका विभिन्न १७ वटा भाषा सपोर्ट गर्दछ । साथै यसमा विभिन्न खालका आधुनिक भाषा सम्बद्ध अप्सनहरु पनि दिइएको छ ।', 'फोनमा १२८० मिली एम्पियर आवर क्षमताको ब्याट्री रहेको छ । यो ब्याट्री पूरा चार्ज हुन साढे २ घण्टाको समय लाग्दछ । सामान्य रुपमा प्रयोग गरिरहेको अवस्थामा एकपटक पूरा चार्ज गरेको ब्याट्रीको चार्ज साढे १२ घण्टासम्म टिक्दछ । जबकि, फूल चार्ज गरेको ब्याट्रीबाट लगाचार ४ घण्टा २० मिनेटसम्म फोनमा कुरा गर्न सकिन्छ ।', 'एजेन्सी']"
एलजीले ल्याउँदैछ तन्काउन मिल्ने स्मार्टफोन,"['विश्वका चर्चित स्मार्टफोन कम्पनीहरु यो वर्ष स्क्रिन फोल्ड गर्न मिल्ने स्मार्टफोन निर्माणमा केन्द्रित भैरहेका छन् ।', 'सामसुङ र हुवावेले आफ्नो फोल्डेबल फोन सार्वजनिक नै गरिसकेका छन् । उता एप्पलले फोल्डेबल फोनको पेटेन्ट दर्ता गरेको छ र जुनसुकै बेला उसले फोल्डेबल आइफोन ल्याउन सक्दछ ।', 'फोल्डेबल फोन ल्याउने यो प्रतिस्पर्धालाई चक्मा दिँदै दक्षिण कोरियाली कम्पनी एलजीले तन्काउन मिल्ने फोन बजारमा ल्याउने घोषणा गरेको छ ।', 'एलजीका अनुसार उसले फोल्डेबल फोन नभै स्ट्रेचेबल अर्थात् तन्काउन र खुम्चाउन मिल्ने लचिलो फोन निर्माणमा काम गरिरहेको छ ।', 'एलजीले तन्काउने फोनको प्रविधिको पेटेन्ट दर्ता गरिसकेको छ । जसबाट प्रष्ट हुन्छ कि एलजीको उक्त फोन लचिलो हुनेछ र त्यसलाई अगाडि र पछाडि तथा दायाँ बायाँ सबैतर्फ मोड्न अर्थात् तन्काउन सकिनेछ । स्मार्टफोनको डिस्प्लेलाई सबै दिशामा बढाउन तथा घटाउन सकिन्छ । आफुलाई मनपर्ने आकारमा स्क्रिनको साइज मिलाउन पनि सकिनेछ ।', 'स्मरण रहोस् सामसुङले हालै आफ्नो फोल्डेबल स्मार्टफोन ग्यालेक्सी फोल्ड लञ्च गरेको थियो । त्यसपछि हुवावेले आफ्नो फोल्डेबल फोन मेट एक्स लञ्च गर्यो ।\xa0पछिल्लो रिपोर्ट अनुसार ग्यालेक्सी फोल्डलाई प्रयोगकर्ताले मन पराएमा सामसुङले अरु दुई नयाँ फोल्डेबल स्मार्टफोन समत ल्याउने तयारी गरेको छ ।', 'एजेन्सी']"
अन्तरीक्षमा यात्रा गराउन उड्यो अन्तरीक्ष यान,"['अन्तरीक्षमा यात्रा गर्न चाहने मानिसहरुका लागि व्यवसायिक उडान गराउने योजना बनाइरहेको स्पेस एक्स कम्पनीले अमेरिकाको फ्लोरिडास्थित केनेडी स्पेस सेन्टरबाट एक अन्तरीक्षयानको सफलतापूर्वक प्रक्षेपण गरेको छ । मानिसलाई अन्तरीक्षको यात्रा गराउनका लागि तयार पारिएको रकेटलाई परीक्षणको रुपमा अन्तरीक्षमा पठाइएको हो ।', 'यद्यपि उक्त रकेटमा हाल कुनै मानिसलाई राखिएको छैन । मानिसको साटो त्यहाँ एउटा रोबोटलाई राखिएको छ ।', 'यदि यो रकेटले अन्तरीक्षमा सफल यात्रा गर्न सकेमा स्पेस एक्सलाई अन्तरीक्ष यात्रामा मानिस पठाउने कार्यका लागि नासाले स्विकृति प्रदान गर्नेछ । जसबाट अन्तरीक्ष भ्रमणका लागि मानिसहरु रकेटमार्फत जाने बाटो खुल्नेछ ।', 'स्पेस एक्सका संस्थापक एलन मस्कका अनुसार अन्तरीक्षको व्यवसायिक पर्यटनको दिशामा यो पहिलो कदम सावित हुन सक्नेछ ।', 'सन् २०११ देखि अमेरिकाले आफ्नै यानमा कुनैपनि अन्तरीक्ष यात्रीलाई अन्तरीक्षमा पठाउन सकेको छैन । अन्तरीक्षमा अन्तरीक्षयात्रीहरु पठाउनका लागि अमेरिकाले रुसको सोयूज यानको प्रयोग गरिरहेको छ ।', 'स्पेस एक्सको फाल्कन ९ रकेट तथा ड्रागन क्रू क्याप्सुल इन्टरनेशनल स्पेस स्टेसनसँग मिल्नेछ । यो रकेटभित्र रहेको रोबोटमा लगाइएको सेन्सरले त्यहाँको अवस्था कस्तो छ र मानिसलाई कस्तो परिस्थितिको सामाना गर्नुपर्दछ भन्ने कुराको नियमित रुपमा जानकारी उपलब्ध गराउनेछ ।', 'उक्त रोबोट अन्तरीक्षयात्रीलाई स्पेस एक्सले रिपली नाम दिएको छ । जुन एलियन फिल्मको एउटा पात्रको नाम पनि हो ।', 'रकेट लञ्च गरेसँगै स्पेस एक्स कम्पनीका प्रमुख एलन मस्कले भनेका थिए, ‘सन् २००२ देखि यहाँसम्म आइपुग्नका लागि १७ वर्ष लागेको छ । साँच्ची भन्ने हो भने म भावनात्मक रुपमा तनावमा आएको थिएँ, किनकी यो सुपर स्ट्रेसफूल थियो ।’', 'उनी भन्छन्, ‘हामी नासाको आवश्यकता पूरा गर्ने कुरामा केन्दि्रत छौँ । तर ड्रागन क्याप्सुल ठिक ढंगले काम गरेपछि मात्र हामी आर्थिक रुपमा ग्राहकको खोजी सुरु गर्नेछौँ । नासाको रबैया यस मामिलामा सकारात्मक रहेको छ ।’एजेन्सी']"
फेसबुकले ल्याउँदैछ clear history फिचर,"['सोसल मिडिया प्लाटफर्म फेसबुकले अन्ततः प्रयोगकर्ताले व्यग्र रुपमा प्रतिक्षा गरिरहेको एउटा प्राइभेसी फिचर लञ्च गर्दैछ ।', 'Clear History नामक उक्त फिचरको सहयोगमा फेसबुक प्रयोगकर्ताले फेसबुकमा एकित्रत गरिएका डाटा डिलिट गर्न सक्नेछन् ।', 'फेसबुकका प्रमुख वित्तिय अधिकारी डेभिड वेहनेरले बार्सिलोनामा जारी मिडिया एण्ड टेलिकम कन्फ्रेन्सका अवसरमा उक्त जानकारी दिएका हुन् । सन् २०१९ को अन्त सम्ममा उक्त यो फिचर सबै प्रयोगकर्ताका लागि जारी गरिने उनको भनाई छ ।', 'फेसबुकले उसको विज्ञापन तथा एनालिटिक्स टूल्सको प्रयोग गर्ने साइट तथा एपहरुमार्फत प्रयोगकर्ताका डाटा एकत्रित गर्दछ । अब यो फिचर थप भएसँगै प्रयोगकर्ताले फेसबुकको डाटा स्टोरबाट आफ्नो ब्राउजिङ हिस्ट्री डिलिट गर्न सकिनेछ । फेसबुकका संस्थापक मार्क जुकरबर्गले गत मे महिनामा यस्तो खालको फिचर ल्याउने खुलासा गरेको थिए । जुकरबर्गको खुलासा सँगै फेसबुक प्रयोगकर्ताले सो फिचरको प्रतिक्षा गरिरहेका छन् ।', 'कसरी गर्छ काम ?', 'यो फिचरको मद्दतले फेसबुक प्रयोगकर्ताले थर्ड पार्टी एप्स तथा वेबसाइको प्रयोग गरी संकलित आफ्ना निजी डाटाहरु डिलिट गर्न सक्नेछन् । क्लिएर हिस्ट्री नामको उक्त नयाँ फिचर कुनै वेब ब्राउजरको अप्सन जस्तै हुनेछ जसमा प्रयोगकर्ताले आफ्नो ब्राउजिङ हिस्ट्री वा कूकीज डिलिट गर्न सक्दछन् । फेसबुकको यो फिचर आएसँगै प्रयोगकर्ताले आफुले फेसबुक मार्फत लगअन गरेको वेबसाइट तथा एप्सका बारेमा पनि थाहा पाउनेछन् र आफ्नो आफ्नो अकाउन्टबाट ती जानकारी पनि हटाउन सक्नेछन् ।', 'गतवर्ष देखि लगातार प्रयोगकर्ताका निजी डाटाहरुको दुरुपयोग गरिएको विषय लगातार सार्वजनिक हुन थालेसँगै फेसबुक प्रयोगकर्ताको सुरक्षाका बारेमा लगातार दबाबमा रहँदै आएको छ । सोही कारण फेसबुकले प्रयोगकर्ताका लागि आफ्नो गोपनीयतामाथि नियन्त्रण कायम गर्ने विधिहरुमा केन्द्रित रहेको छ ।', 'एजेन्सीको सहयोगमा']"
सामाजिक सञ्जाल ‘असामाजिक’ भएपछि विधिमा ल्याइँदै,"['४ फागुन काठमाडौं । सामाजिक सञ्जालले समाजमा सकारात्मकभन्दा नकारात्मक विषयलाई बढवा दिएको पाइएपछि सरकारले त्यसलाई विधिमा ल्याउने प्रयास थालेको छ । सङ्घीय संसद्मा दर्ता भएको ‘सूचना प्रविधिको सम्बन्धमा व्यवस्था गर्न बनेको विधेयक, २०७५’ विधेयकमा सामाजिक सञ्जाल सञ्चालन गर्न चाहने व्यक्तिले सूचना प्रविधि विभागमा दर्ता गर्नुपर्ने व्यवस्था गरिएको छ ।', 'ऐन प्रारम्भ हुनुअघि सञ्चालनमा रहेका सामाजिक सञ्जाल तोकिएको समयभित्र विभागमा दर्ता हुनुपर्नेछ भने नेपालमा दर्ता नभएका व्यक्तिले सञ्चालन गरेको सामाजिक सञ्जालको प्रयोगमा सरकारले रोक लगाउन सक्ने व्यवस्था गरिएको छ । नयाँ कानून कार्यान्वयनमा आएपछि हाल सञ्चालनमा रहेका फेसबुक, म्यासेन्जर, ह्वाटएपस्, ट्वीटर, लिङ्क्डइन, इन्स्टाग्रामजस्ता सामाजिक सञ्जालसमेत नेपालमा दर्ता गर्नुपर्नेछ । कानूनअनुसार दर्ता भएपछि मात्रै ती सामाजिक सञ्जाल नेपालभित्र सञ्चालनमा ल्याउन पाइनेछ ।', 'कानूनी रुपमा दर्ता नहुँदा नेपालबाट के कति मात्रामा रकम विदेशिने गरेको छ भन्ने कुराको कुनै जानकारी प्राप्त हुने गरेको छैन । विज्ञापन तथा व्यवसाय प्रवद्र्धन तथा अन्य आर्थिक कारोवारसँग जोडिएका विषय धेरै भए पनि नेपालमा आधिकारिक रुपमा सामाजिक सञ्जाल दर्ता नभएका कारण उनीहरुले नेपालबाट लैजाने रकमको परिणाम थाहा हुन नसकेको हो । अनौपचारिक तथाङ्कअनुसार फेसबुकले मात्रै नेपालबाट रु १२ अर्ब ७५ करोड बराबरको रकम लैजाने गरेको छ ।', 'व्यापार व्यवसायसमेत फेसबुक र इन्स्ट्राग्राममा हुने गरेका छन् । आधिकारिक रुपमा दर्ता नभएका कारण सरकारलाई के कति मात्रामा रकम विदेशियो भन्ने बारेमा कुनै जानकारी हुने गरेको छैन ।', 'विधेयकको परिच्छेद १४ मा उल्लेख भएको सामाजिक सञ्जालसम्बन्धी व्यवस्था शीर्षकमा दर्ता भएर मात्रै सामाजिक सञ्जाल सञ्चालनमा ल्याउन पाइने व्यवस्था गरिएको छ । सार्वजनिक रुपमा पचाउनसमेत मुस्किल पर्ने सूचना सामाजिक सञ्जालमा प्रयोग हुने गरेको छ । राजनीतिक नेतृत्वदेखि कलाकार र सामान्य नागरिकलाई समेत बेइज्जत गर्ने प्रवृत्ति पछिल्लो समयमा बढिरहेको छ ।', 'यस्तै मानसिक तनाव दिने, व्यक्तिगत सम्बन्ध बिगार्ने तथा सामाजिक रुपमा अपाच्य विषयसमेत सामाजिक सञ्जालमा सम्प्रेषण हुने गरेको छ । विगतमा साइबर क्राइमअन्तर्गत मुद्दा दर्ता हुने गरे पनि सामाजिक सञ्जालका सम्बन्धमा छुट्टै कानून जरुरी भएको महसुस गरेर सरकारले उक्त विधेयक दर्ता गराएको हो । घृणा र द्वेष फैलाउने खालका आपत्तिजनक विषयसमेत सामाजिक सञ्जालमा प्रश्रय पाइरहेको बेला नयाँ विधेयकले सामाजिक सञ्जालमा सम्प्रेषण गर्न नहुने भन्दै केही विषयलाई कडाइका साथ समेटेको छ ।', 'जातीय भेदभाव वा छुवाछुतलाई दुरुत्साहन दिने, श्रमप्रति अवहेला गर्ने, अपराध गर्न दुरुत्साहन गर्ने, शान्ति सुरक्षा भङ्ग हुने कार्यलाई बढावा दिने वा प्रचलित कानूनबमोजिम प्रकाशन वा प्रसारण गर्न रोक लगाएको कुरा प्रसारण वा सम्प्रेषण गर्ने वा सार्वजनिक सदाचार र नैतिकताको प्रतिकूल हुने कुनै पनि कार्य गर्न वा गराउन पाइने छैन ।', 'यस्तै विधेयकले नेपालको सार्वभौमसत्ता, भौगोलिक अखण्डता, राष्ट्रिय एकता, स्वाधिनता , स्वाभिमान वा राष्ट्रिय हित वा सङ्घीय एकाईबीचको सुसम्बन्ध खलल पर्न सक्ने गरी वर्गीय, जातीय, धर्मिक, क्षेत्रीय, साम्प्रदायिक र यस्तै अरू कुनै आधारमा घृणा, द्वेष वा अवहेलना उत्पन्न हुने कुनै काम कारवाही गर्न वा गराउन पाइने छैन । विभिन्न जातजाति वा सम्प्रदायबीचको सुसम्बन्धमा खलल पार्नेजस्ता विषय सम्प्रेषण गर्न पनि पाइने छैन ।', 'सामाजिक सञ्जालमा फरक मत राखेकै आधारमा चरित्र हत्या गर्ने प्रवृत्ति मौलाएको छ । विना तथ्य वा आधारमा कसैको चरित्र हत्या गर्ने त्यस्ता प्रवृत्तिलाई रोक्नेतर्फ पनि विधेयकमा व्यवस्था गरिएको छ । विना तथ्य वा आधार कसैको चरित्र हत्या गर्ने उद्देश्यले वा प्रचलित कानूनबमोजिम गाली बेइजति मानिने कुनै पनि कार्य गर्न पाइने छैन । त्यस्ता विषय सामाजिक सञ्जालमा सम्प्रेषण भएको अवस्थामा तत्कालै हटाउन वा हटाउनका लागि सूचना प्रविधि विभागले सामाजिक सञ्जालका सञ्चालकलाई निर्देशन दिने व्यवस्था विधेयकले गरेको छ ।', 'कानूनले तोकेभन्दा बाहिर गएर जथाभाबी रुपमा सामाजिक सञ्जालमा लेखेमा विधेयकअनुसार कसूरदारलाई कसूरको मात्रा हेरी रु १५ लाखसम्म जरिवाना वा पाँच वर्षसम्म कैद वा दुवै सजाय हुने व्यवस्था गरिएको छ । विद्युतीय अभिलेख वा विद्युतीय लिखतको कीर्ते गरे गराएको पाइएमा कानूनबमोजिम कीर्तेमा सजाय हुनेछ । यस्तै कसूर गर्न कसैलाई उक्साएमा त्यस्ता व्यक्तिलाई समेत मुख्य कसूरदार भए सरहको सजाय हुनेछ ।']"
मार्च ८ मा सामसुङ ग्यालेक्सी एस १० आउने,"['दक्षिण कोरियाली दिग्गज कम्पनी सामसुङले आफ्नो नयाँ फ्लागशीप स्मार्टफोन सामसुङ ग्यालेक्सी एस १० आगामी मार्च ८ मा लञ्च गर्ने भएको छ ।', 'सामसुङको अमेरिकी वेबसाइटले उक्त बहुप्रतिक्षित प्रिमियम फोनको पि–अर्डर लिन पनि सुरु गरेको छ । आगामी फेब्रुअरी २० मा सनफ्रान्सिस्कोमा हुने कार्यक्रममा उक्त फोनको घोषणा गरिनेछ ।', 'अमेरिकामा सामसुङले पछिल्लो रिलिज भएको डिभाइसलाई अपग्रेड गर्दै ग्यालेक्सी एस १० मा ५५० डलर छुट दिनेछ । कोरियाली बजारमा मार्च ८ मा ग्यालेक्सी एस १० लञ्च हुनेछ । प्रि अर्डर गरेका ग्राहकले भने फोनको औपचारिक लञ्च हुनुभन्दा ४ दिनअघि नै उक्त स्मार्टफोन प्राप्त गर्नेछन् ।', 'ग्यालेक्सी एस १० सँगै ठूलो स्क्रिनयुक्त एस १० प्लस तथा सस्तो मोडेलको एस १० इ पनि लञ्च हुने बताइएको छ ।', 'के के हुनेछन् फिचर्स ?', 'ग्यालेक्सी एस १० मा ट्रिपल रियर क्यामरा सेटअप हुनेछ । जसमा दुईवटा १२ मेगापिक्सेल र एउटा १६ मेगापिक्सेलको सेन्सर हुनेछ । १२ मेगापिक्सेल क्यामरामा टेलिफोटो लेन्स हुनेछ जसले अटोफोकस फिचर पनि सपोर्ट गर्दछ ।', 'त्यस्तै ग्यालेक्सी एस १० इ मा १२ र १६ मेगापिक्सेल गरी दुईवटा मूख्य क्यामरा हुनेछन् ।', 'त्यस्तै ग्यालेक्सी एस १० प्लसमा पनि ट्रिपल क्यामरा सेटअप रहेको छ जसको स्पेसिफिकेसनहरु ग्यालेक्सी एस १० जस्तै हुनेछ ।', 'ग्यालेक्सी एस १० सँगै सामसुङले वायरलेस इयरफोन पनि लञ्च गर्ने बताइउको छ ।', 'एजेन्सी']"
अमेरिका र हुवावेबीचको लडाइँले फाइभजीमा धक्का,"['चिनियाँ कम्पनी हुवावेविरुद्ध अमेरिकाले पछिल्लो समयमा चालेको कडा कदमका कारण नयाँ पुस्ताको मोबाइल नेटवर्क फाइभजीको विश्वव्यापी योजनामा धक्का लागेको छ । फाइभजीको तयारी गरिरहेका मोबाइल अपरेटरहरु अमेरिका र हुवावेबीचको तनावका कारण समस्यामा परेको बताइएको छ ।', 'नयाँ सुपरफास्ट फाइभ जी नेटवर्कमा हुवावे कम्पनीका उपकरणहरुको प्रयोग नगर्नका लागि अमेरिकाले विश्वका अन्य देशहरुलाई आग्रह गरिरहेको छ । हुवावेमार्फत चिनियाँ सरकारले अन्य देश तथा कम्पनीहरुको जासुसी गर्ने गरेको अमेरिकी आरोप छ ।', 'तर हुवावेले भने अमेरिकाको यस्तो आरोप सख्त रुपमा खारेज गरिरहेकोे छ । हुवावेले फाइभजी टेक्नोलोजीमा यस्तो बलियो अग्रता कायम गरेको छ कि फाइभजी नेटवर्कमा जान चाहने कुनै पनि कम्पनीहरुले हुवावेका उपकरण प्रयोग नगरी त्यो सम्भव नै नहुने जस्तो अवस्था सिर्जना भएको छ ।', 'मोबाइल दूरसञ्चार पूर्वाधारसम्बन्धी विज्ञका अनुसार हुवावेलाई प्रतिबन्ध लगाउनु भनेको एउटा यस्तो रिक्तता सिर्जना गर्नु हो, जुन अहिले सजिलै अन्य कम्पनीले भर्न सक्दैन । जसका फाइभजीको विश्वव्यापी विकासमा गम्भीर असर पर्नेछ ।', 'यस्तो अनिश्चितता खासगरी युरोपेली मुलुकहरुका लागि समस्यापूर्ण हुने अनुसन्धान कम्पनी आईएचएस मार्किटका विज्ञ स्टेफेन टेराल बताउँछन् । युरोपको आर्थिक भविष्यका लागि फाइभजी नेटवर्क निकै महत्वपूर्ण रहेको बताइएको अवस्थामा फाइभजी नेटवर्कको पूर्वाधार विकासमा हुवावेको प्रमुख भूमिका रहने अपेक्षा गरिएको थियो ।', 'फाइभजी नेटवर्कको विश्वव्यापी सुरुवातका लागि इन्टरनेट प्रयोगकर्ता व्यग्र बनिरहेका बेला अमेरिका र चीनबीच हुवावे काण्डका कारण चिसिएको सम्बन्ध चुनौतीको रुपमा खडा भएको छ ।', 'स्मरणरहोस् विश्वमा टेलिकम उपकरणको क्षेत्रमा हुवावेसँग प्रतिस्पर्धामा उत्रिसक्ने कुनै हेभीवेट अमेरिकी कम्पनी छैन । हुवावेका मुख्य प्रतिस्पर्धी भनेकै स्विडेनको इरिक्सन र फिनल्याण्डको नोकिया रहेका छन् । तर ती दुई कम्पनी नै वर्षौंदेखि घाटा तथा कर्मचारी कटौतीको बाध्यताबाट गुज्रिरहेका छन् । जबकि हुवावेले भने १ खर्ब डलर वार्षिक आम्दानी मात्र गरेको छैन चिनियाँ अर्थतन्त्रको खम्बाको रुपमा स्थापित हुँदै गएको छ ।', 'हुवावेले यतिधेरै प्रविधिका पेटेन्ट राइटहरु आफूसँग सुरक्षित राखेको छ कि त्यसले फाइभजी नेटवर्कको भविष्य निर्धारण गर्दछ ।', 'मोबाइल अपरेटरहरु असन्तुष्ट', 'हुवावेलाई फाइभजी नेटवर्कमा बन्देज लगाउने प्रयास गरिनु भनेको मुलुकहरुले आफ्नो प्राविधिक क्षमताको अवमूल्यन गर्नु रहेको विश्वका अग्रणी मोबाइल अपरेटर कम्पनीहरुले चेतावनी दिएका छन् ।', 'फाइभजी इन्टरनेट नेटवर्कमा इन्टरनेट स्पीड विद्यमान फोरजीभन्दा १ सय गुणा बढी हुनेछ । यसले स्मार्ट सिटी तथा कनेक्टेड भेहिकलजस्ता उदीयमान स्मार्ट प्रविधिहरुलाई तीव्र गतिमा अघि बढाउन सकिने बताइएको छ ।', 'भोडाफोनका सीईओ निक रिडले हुवावेलाई पूर्णरुपमा बन्देज लगाउँदा फाइभजी नेटवर्कमा उल्लेखनीय रुपमा ढिलाइ हुने बताएका छन् । भोडाफोनले तत्कालका लागि ‘कोर मोबाइल नेटवर्कमा हुवावेका उपकरण जडान गर्न छाडेको छ तथापि, यस विषयमा चिन्ता जाहेर गर्दै सम्बन्धित अधिकारी तथा कम्पनीसँग समेत कुरा गर्दै आएको छ ।', 'उता बेलायतको टेलिकम ग्रुप बिटीका प्रमुख आर्किटेक्ट नेल म्याकराएका अनुसार फाइभ जी उपकरणको क्षेत्रमा अहिले हुवावे मात्र एउटा सक्षम आपूर्तिकर्ताको रुपमा रहेको छ । अन्य कम्पनीहरु यो क्षेत्रमा निकै पछि छन् । गत डिसेम्बरमा एक घोषणा गर्दै बिटी कम्पनीले आफ्नो फाइभजी नेटवर्कको ‘कोर’मा हुवावेका उपकरणहरु प्रयोग नगर्ने तर बाह्य उपकरणचाहिँ हुवावेका प्रयोग गर्ने बताइसकेको छ ।', 'कम्पनीका अधिकारीका अनुसार हुवावेसँग डराउनुपर्ने कारण छैन ।', 'तथापि, बेलायती अधिकारीहरुले भने हुवावेप्रति सुरक्षा आशंका व्यक्त गर्दै आएका छन् । हुवावे कम्पनीले भने बेलायती सरकारको सुरक्षा चुनौती सम्बोधन गर्नका लागि २ अर्ब डलर लगानी गर्ने प्रतिबद्धता जनाएको छ ।', 'सीएनएनबाट']"
गुगलको स्पष्टीकरण : ‘ट्वाइलेट पेपर’ सर्च गर्दा पाकिस्तानको झण्डा देखिनुमा हामी जिम्मेवारी छैनौं,"['काठमाडौं । सर्च इन्जिन गुगलले ‘ट्वाइलेट पेपर’ सर्च गर्दा पाकिस्तानको झण्डादेखिनुमा आफूहरु जिम्मेवार नभएको स्पष्टीकरण दिएको छ । गुगलमा ‘बेस्ट ट्वाइलेट पेपर इन द वर्ल्ड’ सर्च गर्दा पाकिस्तानको झण्डा देखिन्छ । यस विषयलाई लिएर गुगलको आलोचना भएको थियो ।', 'गुगलका प्रवक्ताले भनेका छन्, ‘गुगलमा ट्वाइलेट पेपरको ठाउँमा पाकिस्तानको झण्डाको तस्वीर देखिएको प्रमाण अझैसम्म फेला परेको छैन । यद्यपि यस विषयमा अनुसन्धान जारी छ ।', 'मिडिया रिपोर्टर्स र अन्य धेरै व्यक्तिहरुले सामाजिक सन्जालमा लेखिएअनुसार १४ फेब्रुअरीमा जम्मु काश्मिरको पुलवा जिल्लामा आक्रमणपछि गुगलमा ‘Best toilet paper in the world’ सर्च गर्दा पाकिस्तानको झण्डाको तस्वीर देखिएको थियो ।', 'र्\u200dयाङ्किङको आधारमा सर्च हुन्छ फोटो', 'धेरै व्यक्तिहरुले सर्च रिजल्टको स्क्रिन सट फेसबुक, ट्वीटर, इन्स्टाग्राम जस्ता सामाजिक सन्जालहरुमा शेयर गरेका छन् । ट्वीटरमा #Best_toilet_paper_in_the_world ह्यासट्याग ट्रेन्डिङमा पनि देखिएको थियो ।', 'गुगलका प्रवक्ताले भनेका छन्- जबदेखि यो खबर भाइरल भयो त्यही बेलादेखि ति सबै फोटोको र्\u200dयाङ्किङ जाँच भइरहेको छ । तर के हो भने गुगलको सर्च रिजल्ट अर्बौं की-वर्ड्सको र्\u200dयाङ्किङको आधारमा देखिन्छ । यो र्\u200dयाङ्किङ व्यापकता र लोकप्रियता जस्ता दुई सय वटा कारणबाट तय हुन्छ ।’', 'गुगलमा एउटा कुरा सर्च गर्दा अर्कै देखिनु पहिलो पटक भने होइन । यसअघि ‘फेकु’, ‘पप्पु’ र ‘इडियट’ शब्द सर्च गर्दा भारतीय प्रधानमन्त्री नरेन्द्र मोदी, भारतीय कांग्रेसका अध्यक्ष राहुल गान्धी र अमेरिकी राष्ट्रपति डोनाल्ड ट्रम्पको तस्वीर देखिन्थे । यस्तै ‘भिखारी’ शब्द सर्च गर्दा पाकिस्तानका प्रधानमन्त्री इमरान खानको तस्वीर देखिन्थ्यो ।', '‘इडियट’ शब्द सर्च गर्दा ट्रम्पको फोटो देखिएपछि अमेरिकी सांसदहरुले गुगलका सीईओ सुन्दर पिचाईसँग जवाफ मागेका थिए । त्यतिबेला पिचाईले भनेका थिए- सर्च रिजल्टसँग मजाक गर्न गुगल या गुगलका कर्मचारीहरुका लागि सम्भव छैन । सर्च रिजल्ट त अल्गोरिदम (गणना गर्ने कम्प्युटरको विधि) बाट देखिन्छ न कि कर्मचारीहरुबाट ।']"
नोकिया नाइनमा एकसाथ ५ क्यामराले फोटो खिच्ने,"['नोकियाको नयाँ स्मार्टफोन नोकिया नाइन अहिलेसम्मकै उत्कृष्ट फोटो क्वालिटी दिने स्मार्टफोन बन्ने देखिएको छ ।', 'नोकियाको यो फोनबाट फोटो खिच्दा पछाडिको भागमा रहने ५ वटा मुख्य क्यामराले एकसाथ फोटो खिच्नेछन् र ति सबै क्यामराले कैद गरेका फोटो एकत्रित गरेर पूर्ण तस्वीर तयार हुनेछ ।', 'यसले स्मार्टफोन क्यामराबाट हुने अहिलेसम्मकै उत्कृष्ट गुणस्तरको तस्वीर तयार हुनेछ ।', 'यसरी एकसाथ ५ वटा क्यामरामा कैद गरेको तस्वीरलाई एकत्रित गर्दा सुक्ष्म तथा बिहंगम दृश्ययुक्त तस्वीर तयार हुन्छ, जसलाई यसको ओरिजिनल अवस्थामा असर नपर्नेगरी अधिकतम रुपमा सम्पादन गर्न समेत सहज हुने नोकियाले दाबी गरेको छ ।', 'नोकियाका अनुसार यो स्मार्टफोनको क्यामराले लिने तस्वीर २ सय ४० मेगापिक्सेल रिजोलुसन सम्मको हुनेछ ।', 'तर कतिपय विश्लेषकहरुले चाहीँ यो डिभाइस स्मार्टफोन बजारका लागि चुनौतिपूर्ण हुने बताएका छन् ।', 'यो नोकिया नाइन स्मार्टफोनका ५ वटै रियर क्यामरा १२ मेगापिक्सेलका रहेका छन् । साथै डेप्थ रिडिङका लागि यसमा इन्फ्रारेड सेन्सर पनि रहेको छ ।', 'ती मध्ये दुईवटा क्यामरामा रङ कैद गर्नका लागि रेड–ग्रिन–ब्लू सेन्सर रहेको छ । अन्य तिनवटा मोनोक्रोम सेन्सर रहेको छ ।', 'नोकिया ब्राण्डको स्वामित्व रहेको निर्माता एच एम डी ग्लोबलका अनुसार अत्याधुनिक डिजिटल क्यामरा भन्दा कम क्षमतायुक्त भएपनि यो स्मार्टफोनको क्यामरा विद्यमान सबै खाले स्मार्टफोन भन्दा उत्कृष्ट रहेको छ ।', 'नोकिया प्यू भ्यू स्मार्टफोन मोबाइल वल्र्ड कंग्रेसको पूर्व सन्ध्यामा सार्वजनिक गरिएको हो । यसको मूल्य ६ सय ९९ डलर तोकिएको छ ।', 'एजेन्सी']"
अनलाइनमा गीत सुन्दा वातावरणलाई नोक्सानी !,"['आजकल मानिसहरु सिधै इन्टरनेटमार्फत गीत संगीत सुन्न चाहन्छन् । यु ट्युब लगायतका भिडियो स्ट्रिमिङ्ग साइटहरुले इन्टरनेटमा गीत सुन्ने तथा भिडियो हेर्नेका लागि निकै सहज बनाइदिएका छन् ।', 'तर, केही वर्षअघि सम्म यस्तो सजिलो थिएन । क्यासेट, सिडी तथा अन्य माध्यममा रेकर्ड गरिएका गीतहरु सुन्नुपथ्र्यो, हेर्नुपथ्र्यो ।', 'सूचना प्रविधिको क्षेत्रमा तिव्र गतिमा विकास भैरहेको छ । मानिसहरु गीत संगीतका लागि इन्टरनेटमा निर्भर बनिरहेका छन् । तर यस्तो अवस्थामा पनि पछिल्ला केही वर्षदेखि गीत संगीत सुन्नका लागि गीत रेकर्ड गरिने पूराना माध्यमहरुप्रति मानिसहरुको रुची फेरि बढेको पाइएको छ ।', 'एक तथ्यांक अनुसार बेलायतमा भिनाइल रेकर्डको बिक्रिमा सन् २००७ पछि १४२७ प्रतिशतले वृद्धि भएको छ । अघिल्लो वर्षमात्रै बेलायतमा मात्रै ४० लाख प्रति एलपी भिनाइल रेकर्ड बिक्रि भयो । भिनाइल रेकर्डको बिक्रिमा कमी आउने कुनै लक्षण छैन । यसको अर्थ पुनचक्रण गर्न नमिल्ने यी म्युजिक रेकर्डिङ्ग डिस्क आगामी दिनमा झनै बढि उत्पादन हुनेछन् ।', 'भिनाइल रेकर्डको बिक्रिमा भएको बढोत्तरीको अर्थ यस्तो डिस्क उत्पादनको प्रक्रियामा पनि तिव्र वृद्धि हुनेछ । तर समस्या के भने यस्ता डिस्कलाई पुनचक्रण गर्न सकिँदैन । त्यसैले यसको बिक्रि बढ्नु वा प्रयोग बढ्नु भनेको पर्यावरणका लागि हानिकारक हो ।', 'उसो त एल्बमको कभर त रिसाइकल गर्न सकिने प्लास्टिकबाट बनेको हुन्छ । पहिले रेकर्ड गरिने टेप पनि शेलाक नामक पदार्थबाट बनाइन्थ्यो । यो पदार्थ एउटा किराको सरीरबाट प्राप्त हुन्थ्यो । तर यस्तो रेकर्ड टेप छिटै बिग्रिन्थ्यो । त्यसैले पछि त्यसको साटो भिनाइल फोनोग्राफ रेकर्ड टेप बनाउन थालियो ।', 'भिनाइल रेकर्डका लागि प्रयोग गरिने पिभीसी यस्तो पदार्थ हो जुन नष्ट हुन सदियौँ लाग्न सक्दछ । अर्थात् यसको कुनैपनि फोहोर नष्ट हुन्जेल मानिसका कैयन् पुस्ता बित्दछन् । अर्कोतर्फ यो पदार्थ नष्ट भएर माटोमा मिल्दा समेत माटोलाई हानी पूराउँदछ ।', 'आज जुन रेकर्ड टेप पाइन्छ, त्यसको उत्पादन गर्दा आधा किलो कार्वन डाइअक्साइड पर्यावरणमा उत्सर्जन हुन्छ ।', 'यस्तोमा केवल बेलायतमा मात्रै ४० लाख एलपी रेकर्ड बिक्रि हुँदा वायुमण्डलमा २ हजार टन कार्वन डाइअक्साइड थपियो । ती रेकर्ड उत्पादन गरी बजारमा लैजाने क्रममा भएको प्रदुषणको पाटो छुट्टै छ । यो भने ४ सय जना मानिसले वर्षदिनभरीमा उत्सर्जन गर्ने कार्वनडाइ अक्साइड बराबर हो ।', 'सिडीको आयु कति ?', 'सन् ८० को दशकमा एलपी रेकर्डको साटो कम्प्याक्ट डिस्क अर्थात् सिडीको प्रचलन आयो । यो धेरै समयसम्म टिक्ने र रेकर्ड भएको आवाज पनि उत्कृष्ट हुन्थ्यो । पोलिकार्बोनेट र आल्मुनियमबाट सिडी बन्दछ । यसबाट पर्यावरणमा कम नोक्सान पुग्दछ । तर सिडीलाई पुनचक्रण गर्न मिल्दैन । यसका लागि प्लास्टिक र आल्मुनियमलाई छुट्टाउनु पर्दछ, जुन निकै जटिल प्रक्रिया हो ।', 'राम्रो गुणस्तरको सिडी ५० देखि १०० वर्षसम्म चल्दछ ।', 'अनलाइन संगीत कति हानिकारक ?', 'डिजिटल युग सुरु भएसँगै विश्वमा संगीत सुन्न निकै सजिलो भयो । तपाइँ कुनैपनि वेबसाइट गएर सिधै आफुलाई मनपर्ने गीत सुन्न सक्नुहुन्छ । वेबसाइटमा गीतलाई कपी गर्न, अपलोड गर्न वा डाउनलोड नगरीकनै स्ट्रिम गर्नपनि सकिन्छ ।', 'संगीतको यो माध्यम यस्तो छ कि प्रयोगकर्ताले त्यहाँ गीत संग्रहित गर्नका लागि कुनै उपकरणको प्रयोग गर्नुपर्दैन । तर यसको अर्थ यो हैन कि यस तरिकाले संगीत सुन्दा पर्यावरणमा कुनै असर पर्दैन ।', 'जुन इलेक्ट्रोनिक फाइल तपाइँ कम्प्युटर वा मोबाइलमा डाउनलोड गर्नुहुन्छ, वा सिधै स्ट्रिम गर्नुहुन्छ, त्यो कुनै न कुनै सर्भरमा सुरक्षित राखिएको हुन्छ । उक्त सर्भरलाई चिसो पार्नका लागि ठूलो परिमाणमा बिजुली खर्च हुन्छ । हामीले कुनै साइटमा गएर गीतको फाइलमा क्लिक गर्दा उक्त साइटको सर्भरमार्फत त्यो फाइल तपाइँको राउटर हुँदै वाइफाइको सहायताले कम्प्युटर वा मोबाइलमा उपलब्ध हुन्छ, अर्थात् गीत बज्दछ ।', 'हामीले जति पटक आफ्नो मनपर्ने गीत अनलाइनमा सुन्दछौँ, त्यति नै पटक यो प्रक्रिया दोहोरिन्छ । त्यस्तै वाइफाइको प्रयोग गर्दा, मोबाइल, कम्प्युटर लगायतका विद्युतीय उपकरण प्रयोग गर्दा पनि बिजुली खपत भएकै हुन्छ । यसको मतलब अनलाइनमा जति धेरै गीत सुन्नुभयो उति नै धेरै बिजुली खर्च हुन्छ ।', 'पर्यावरणमा कति नोक्सानी ?', 'कुने रेकर्ड, सिडी वा क्यासेट खरीद गरिसकेपछि त्यसलाई आफुले चाहेको जुनसुकै बेला बजाउन सकिन्छ । यद्यपि त्यसरी बजाउँदा पनि बिजुली त खर्च हुन्छ नै । यदिकुनै हाइफाइ साउण्ड सिस्टममा अनलाइन स्ट्रिमिङ्गबाट गीत बजाइयो भने त त्यहाँ १०७ किलोवाट बिजुली वर्षभरमा खर्च हुन्छ । जबकी सिडी चलाउँदा ३४.७ किलोवाट बिजुली लाग्दछ ।', 'कुन विकल्प ठीक ?', 'हामीसामु दुई विकल्प छन् । संगीत सुन्न तथा हेर्नका लागि कुन तरिका पर्यावरणका लागि फाइदाजनक होला ?', 'यदि तपाइँ कुनै गीत बारम्बार सुन्नु हुन्छ भने त्यसलाई रेकर्ड प्लेयरबाट सुन्नु सस्तो हुनेछ र पर्यावरणका लागि समेत कम हानिकारक हुन्छ । तर यदि तपाइँ कुनै गीतलाई एक वा दुईपटक मात्र सुन्नुहुन्छ भने इन्टरनेटबाटै सुन्नु उत्तम हुन्छ ।', 'संगीतको आफ्नो शौख पूरा गर्दा वातावरण्मा कम भन्दा कम असर पुगोस् भन्ने चाहनुहुन्छ भने तपाइँका लागि भिनाइल रेकर्ड नै सबैभन्दा उत्तम हुनेछ । तर अनलाइन संगीत सुन्न मन पर्दछ भने आफुलाई मन पर्ने गीतलाई डाउनलोड गरेर मोबाइल वा ल्यापटपमा सेभ गरेर सुन्दा बिजुलीको खपत कम हुनगई वातावरणमा कम असर पुग्दछ ।', 'कुनैपनि गीत तपाइँले इन्टरनेटमा २७ पटक भन्दा धेरै सुन्दा जति उर्जा खपत हुन्छ त्यो उर्जाले एउटा सिडी उत्पादन गर्न पुग्दछ ।', 'तिव्र गतिमा बदलिइरहेको प्रविधिको दुनियामा पूराना माध्यमहरु जस्तै क्यासेट वा सिडीबाट संगीत सुन्नु आजपनि फाइदाकै काम हो । यी हाम्रो नजिक हुन्छन् । हाम्रा यादहरुलाई सुरक्षित राख्दछन् र पर्याव्रणलाई पनि कम क्षति पूराउँदछन् ।बीबीसी']"
डिजिटल गुण्डा हो फेसबुक : बेलायती सांसद्,"['बेलायती सांसदले सोसल मिडिया साइट फेसबुकमाथि गम्भीर आरोप लगाएका छन् । बेलायती सांसदले सोमबार जारी गरेको एक रिपोर्टमा फेसबुकमाथि बेलायतमा जानीजानी गोपनीयतासम्बन्धी कानून तथा प्रतिस्पर्धासम्बन्धी कानूनको उल्लंघन गरेको आरोप लगाइएको छ ।', 'सांसदहरुले फेसबुकलाई ‘डिजिटल गुण्डा’ को रुपमा रहेको आरोप लगाएका छन् । साथै सोसल मिडिया कम्पनीहरुमाथि अधिक निगरानी राख्न पनि आह्वान गरेका छन् ।', 'सोसल मिडियामा फर्जी तथा भ्रामक जानकारीहरु सम्बन्धमा १८ महिना लगाएर गरिएको अनुसन्धानको उक्त प्रतिवेदन तयार पार्ने संसदीय समितिले सोसल मिडिया वेबसाइटहरुले अनिवार्य रुपमा आचारसंहिताको पालना गर्नुपर्ने ठहर गरेको छ ।', 'हानिकारक तथा अवैध सामाग्रीलाई प्रभावकारी रुपमा नियन्त्रण गर्नका लागि एक स्वतन्त्र नियामक निकायले निगरानी गर्नुपर्ने पनि सुझाव दिइएको छ ।', 'फेसबुकका बारेमा टिप्पणी गर्दै रिपोर्टमा भनिएको छ, यस्तो लाग्छ कि फेसबुकलाई यस्तो रुपले डिजाइन गरिएको छ जसबाट खास निर्णयका लागि ज्ञान तथा जिम्मेवारीहरु लुकाउन सकियोस् । फेसबुकले जानीजानी डाटाको गोपनीयता तथा प्रतिस्पर्धारोधी कानूनको उल्लंघन गरेको समितिको निष्कर्ष छ ।', 'रिपोर्टमा फेसबुकका सीईओ मार्क जुकरबर्गले बेलायती संसदको अवहेलना गरेको समेत आरोप लगाइएको छ । जुकरबर्गलाई समितिमा आएर बयान दिनका लागि पटक पटक आग्रह गर्दा पनि उनले नटेरेको बताइएको छ । रिपोर्टको निष्कर्ष छः फेसबुक जस्ता कम्पनीहरुलाई अनलाइन दुनियाँमा डिजिटल गुण्डा जस्तो व्यवहार गर्ने अनुमति दिनु हुँदैन । जसले आफुलाई कानून भन्दा माथि ठान्दछ ।’', 'फेसबुकका बेलायतस्थित प्रतिनिधिले भने फर्जी समाचार तथा चुनावमा फेसबुकमार्फत हुनसक्ने अनुचित प्रभावलाई रोक्नका लागि बेलायतसँग सार्थक सहकार्य गर्न फेसबुक तयार रहेको बताएका छन् ।', 'उनका अनुसार फेसबुकमा खराब सामाग्रीहरुको पहिचान गरी त्यसलाई रोक्ने कामका लागि फेसबुकले ३० हजार कर्मचारी खटाएको छ । साथै फेसबुक दुरुपयोग हुनबाट रोक्नका लागि प्रविधिमा समेत भारी लगानी गरिएको छ ।', 'फेसबुक लगायतका सोसल मिडियामा साइटहरुमाथि प्रयोगकर्ताको डाटाको गोपनियता कायम राख्न नसकेको र विभिन्न देशका चुनावलाई प्रभावित पार्नका लागि सोसल मिडिया प्लाटफर्मको दुरुपयोगलाई समेत रोक्न नसकेको आरोप लाग्ने गरेको छ ।', 'एजेन्सी']"
"टि्वटरका सिइओले भारतीय संसदलाई टेरेनन्, उपाध्यक्षलाई पठाउने","['माइक्रो ब्लगिङ साइट टि्वटरका एकजना वरिष्ठ अधिकारी सोमबार भारतीय संसदको एक समितिमा उपस्थित हुने भएका छन् । टि्वटरको सार्वजनिक नीती सम्बन्धी अन्तराष्ट्रिय उपाध्यक्ष कोलिन क्राबेल भारतीय संसदको सूचना प्रविधि समितिमा उपस्थित हुने भएका हुन् ।', 'टि्वटरका प्रवक्ताका अनुसार भारतीय संसदको आग्रह अनुसार टि्वटरका अधिकारी संसदीय समितिमा जान लागेका हुन् । सोसल तथा अनलाइन समाचार मिडिया प्लेटर्फममा नागरिकका अधिकारलाई सुरक्षित राख्नका लागि टि्वटरका विचार सुन्न गरिएको आमन्त्रणलाई स्विकार गरिएको उनले बताएका छन् ।', 'आपत्तिजनक सामाग्री तथा राजनीति पूर्वाग्रहयुक्त सामाग्रीहरुलाई प्लेटर्फमबाट हटाउनका लागि टि्वटरले तदारुकता नदेखाएको भारत सरकारले आरोप लगाउँदै आएको छ ।', 'भारतीय जनता पार्टीका सांसद अनुराग ठाकुरको अध्यक्षतामा रहेको उक्त संसदीय समितिले टि्वटर प्रयोगकर्ताको सुरक्षा सुनिश्चित गर्न नसकेको तथा राष्ट्रवादी पोष्टहरुसँग भेदभावपूर्ण रवैया अपनाएको भन्दै टि्वटरका मुख्य कार्यकार अधिकृत ज्याक डोर्सीलाई स्पष्टिकरणका लागि बोलाएको थियो । तर भारतीय संसदीय समितिको उक्त आमन्त्रणलाई टि्वटरका सिइओ डोर्सीले टेरेनन् र आफ्ना उपाध्यक्षलाई पठाउन लागेका हुन् ।', 'भारतीय संसदको समितिमा सबै खालका प्रश्नको सामना गर्न तयार रहेकेा क्रबेलले बताएका छन् ।', 'दक्षिणपन्थी तथा राष्ट्रवादी विचारधारलाई टि्वटरमा निषेध गरेको भन्दै भारतमा टि्वटर विरुद्ध प्रदर्शन समेत हुने गरेको छ । एजेन्सी']"
गुगलमा ‘ट्वाइलेट पेपर’ सर्च गर्दा किन देखिन्छ पाकिस्तानको झण्डा ?,"['काठमाडौं । गुगलमा ‘बेस्ट ट्वाइलेट पेपर इन द वर्ल्ड’ सर्च गर्दा पाकिस्तानको झण्डा देखाउँछ । ट्वीटर, फेसबुक, इन्स्टाग्राम जस्ता बिभिन्न सामाजिक सन्जालहरुमा गुगलमा देखिएको यो गडबडीको स्त्रिmनसट भाइरल भइरहेको छ ।', 'ट्वाइलेट पेपर सर्च गर्दा पाकिस्तानी झण्डाको अलावा यससँग सम्बन्धित बिभिन्न मिडिया रिपोर्ट पनि देखिन्छ । गुगलमा देखिएको यस्तो समस्या कहिले समाधान हुन्छ भन्ने कुराको जवाफ गुगलले दिएको छैन ।', 'सर्च इन्जिन गुगलमा कुनै कुरा खोज्दा आपत्तीजनक कुराहरु देखाउनु नयाँ भने होइन । यसअघि ‘फेकु’, ‘पप्पु’ र ‘इडियट’ जस्ता शब्द सर्च गर्दा भारतीय प्रधानमन्त्री नरेन्द्र मोदी, भारतीय कांग्रेसका अध्यक्ष राहुल गान्धी र अमेरिकाका राष्ट्रपति डोनाल्ड ट्रम्पको तस्वीर देखाउँथ्यो ।']"
१५ औं वार्षिक उत्सवमा टेलिकमद्वारा विभिन्न प्याकेज र छुट घोषणा,"['२२ माघ, काठमाडौं । दूरसञ्चार सेवा प्रदायक कम्पनी नेपाल टेलिकमले १५ औं वार्षिक उत्सवको अवसरमा कम्पनीका विभिन्न सेवामा प्याकेज र छुटको व्यवस्था गरेको छ ।', 'माघ २२ देखि फागुन २२ सम्म एनटी मोवाइल एप डाउनलोड र रजिष्ट्रेशनमा निशुल्क १०० एमबी डाटा उपलब्ध गराउने भएको छ ।', 'त्यस्तै पोस्ट पेडका ग्राहकलाई ९०० को रिचार्जको प्याकेजमा प्रतिमहिना ३.३ जीबी डाटा र ५ सयको रिचार्जमा फ्री रिसोर्स उपलब्ध गराउने घोषणा गरेको छ ।', 'त्यस्तै माघ २३ देखि फागुन ८ सम्म रजिस्टर हुने नयाँ पोस्टपेड ग्राहकलाई ३ महिनासम्म प्रतिमहिना १ जीबी अलटाइम डाटा र १०० मिनेटसम्म् भ्वाइस बोनस दिने घोषणा गरेको छ ।', 'त्यस्तै टुरिस्ट प्याकेजअन्तर्गत ५ सय रुपैयाँमा ५ जीबी डाटा र नेपाल टेलिकमको नेटवर्कमा ५० मिनेट भ्वाइस कल, ५० वटा एसएमएस र १०० को अन्तर्राष्ट्रिय कलसमेत गर्न सकिने टेलिकमले जनाएको छ ।', 'त्यसैगरी १००० मा १० जीबी डाटा, नेपाल टेलिकमको नेटवर्कमा १०० मिनेट भ्वाइस कल १०० वटा एसएमसए र २०० को अन्तर्राष्ट्रिय कल गर्न सकिने व्यवस्था गरेको छ ।', 'माघ २२ देखि ९० दिनसम्म दैनिक, साप्ताहिक, तथा मासिक चाइना कल प्याकेजमा ३५ रुपैयाँमा १० मिनेट, १५० रुपैयाँमा ४५ मिनेट र ५०० मा १६५ मिनेट भ्वाइस कल दिने टेलिकमले बताएको छ ।', 'त्यस्तै २०७४ असारसम्मको टेलिफोन बक्यौता बाँकी रहेका सर्वसाधारणले २०७६ असार मशान्तसम्म बक्यौता बुझाएमा जरिवाना छुट गर्ने प्रबन्ध निर्देशक डिल्लीराम अधिकारीले जानकारी दिएका छन् ।', 'अब प्रिपेडमा पनि राेमिङ', 'वाषिर्कोत्सवको अवसरमा टेलिकमले प्रिपेड रोमिङ कल सेवा शुरु गरेको छ । संचार तथा सूचना प्रविधि मन्त्री गोकुल बास्कोटाले सेवाको सफ्ट लञ्च गरे ।', 'पहिले यो सेवा टेलिकमका पोस्पेड प्रयोगकर्ताहरुलाई मात्र दिइएको थियो । अब पि्रपेड प्रयोगकर्ताले भारत र चीन जाँदा टेलिकमकै नम्बरबाट भोइस कल, म्यासेज, डाटा चलाउन सक्ने छन् ।', 'रोमिङ सेवाका लागि पहिले ३० हजार रहेको धरौटी यही जनवरी १ देखि १० हजार रुपैयाँमा झारिएको छ ।']"
"इन्स्टाग्राममा नयाँ फिचर, आपत्तिजनक सामाग्रीमा पर्दा लाग्ने","['इन्स्टाग्रामले आत्मघाती, भड्काउ तथा आपत्तिजनक सामाग्रीहरुलाई नाबालिक प्रयोगकर्ताको नजरमा पर्नबाट रोक्नका लागि नयाँ फिचर ल्याएको छ । उत्तः फिचरको नाम सेन्सेटिभिटी स्क्रिन हो । उक्त फिचरले आपत्तिजनक तस्वीर तथा भिडियो थम्बनेल्सलाई ब्लर गर्नेछ । प्रयोगकर्ताले त्यसमा क्लिक गरेपछि मात्र ती तस्वीर तथा भिडियो देखिनेछन् ।', 'यस फिचर सुरु भएसँगै अब आफैलाई चोट पूराउने तथा आत्महत्या गर्ने उपाय सिकाउने सम्बन्धी ह्यासट्याग, तस्वीर तथा अकाउन्ट रेकोमेन्डेसन सबै ब्लक हुनेछन् ।', 'इन्स्टाग्रामका प्रमुख एडम मूसेरीले सेन्सेटिभ स्क्रिन फिचरको घोषणा गर्दै बेलायती पत्रिका द टेलिग्राफमा दिएको अन्तर्वातामा एकजना बेलायती एक किशोरीको आत्महत्याका तस्वीर इन्स्टाग्राममा सार्वजनिक भएको घटनापछि आफुहरुलाई त्यस्तो फिचर थप गर्ने विषयमा आइडिया प्राप्त भएको बताएका छन् ।', 'ती किशोरीले इन्स्टाग्राममा रहेका आत्महत्यालाई उक्साउने खालका विभिन्न अकाउन्टहरुबाट तरिका सिकेर आफुले आत्महत्या गरेकी थिइन् । उनका अभिभावकहरुले ती उनका आत्महत्या सँग सम्बन्धित तस्वीरहरु इन्स्टाग्राममा देखिएका भन्दै आलोचना गरेका थिए ।', 'स्मरण रहोस् गत हप्तामात्र बेलायती स्वास्थ्य मन्त्रीले फेसबुक, ट्विटर तथा इन्स्टाग्रामलाई यस्ता आपत्तिजनक तस्वीर लुकाउने व्यवस्था गर्न वा अन्यथा कारवाहीको सामना गर्न चेतावनी दिएका थिए ।एजेन्सी']"
गुगल क्रोमबाट पासवर्ड चोर्ने भाइरस,"['साइबर सेक्योरिटी सम्बन्धी अन्तराष्ट्रिय कम्पनी पालो अल्टोले एक मालवेयर अर्थात् भाइरस पत्ता लगाएको छ ।', 'उक्त भाइरसले गुगल क्रोम ब्राउजरमा सेभ गरिएका युजरनेम तथा पसवर्डका साथै क्रोममा सेभ गरिएका क्रेडिट कार्ड सम्बन्धी जानकारीहरु ह्याक गर्ने गरेको थियो ।', 'साथै म्याकमा ब्याकअप राखिएका आइफोनका टेक्स्ट पनि सो मालवेयरले चोरी गर्नसक्ने बताइएको छ ।', 'पालो अल्टो नेटवक्र्सको एक शाखा ‘युनिट ४२’ का अनुसार कुकीमाइनर नामको मालवेयरले क्रोम ब्राउजरमा सेभ गरिएका क्रिप्टोकरेन्सी कारोबार तथा वालेट सर्भिस वेबसाइटका पासवर्डहरु चोरी गर्न सक्दछ ।', 'क्रोममा सेभ गरिएका पासवर्ड तथा म्याकमा आइट्युन्समा ब्याकअप लिँदा आइफोनका टेक्स्ट मेसेज पनि चोर्दछ ।', 'अनुसन्धान अनुसार चोरी गरिएका लगइन डाटा, वेब कुकिज तथा एसएमएस डाटाको फाइदा उठाएर ह्याकर्सले ती साइटहरुका लागि मल्टि फंक्सन अथेन्टिकेसनको तरिका नै बदल्न सक्दछन् । एजेन्सी']"
दुई वटा इन्टरनेट सेवा प्रदायक कम्पनीको लाइसेन्स खारेज,"['२३ माघ, काठमाडौं । नेपाल दुरसञ्चार प्राधिकरणले नविकरण नगर्ने दुई वटा इन्टर सेवा प्रदायक कम्पनीको लाइसेन्स खारेज गरेको छ ।', 'खारेजीमा पर्नेमा आइटेल कम्युनिकेशन प्रालि जावलाखेल, ललितपुर र सेभेन स्टार नेट प्रालि पोखरा महानगरपालिका-३२ तल्लो गगनगौडा रहेका छन् ।', 'लाइसेन्स नवीकरणका लागि नियमानुसार निवेदन पेश नगरेकोले खारेज गरिएको प्राधिकरणले जारी गरेको विज्ञप्तिमा उल्लेख छ ।दूरसञ्चार ऐन, २०५३ को दफा २५ (५) अनुसार समयमा नविकरण नगरे स्वतः खारेज हुने व्यवस्था छ ।\xa0 आइटेलले २०६५ साल पुस २१ गते र सेभेन स्टारले २०७० पुस २३ गते प्राधिकरणले इन्टर सेवा सञ्चालनका लागि लाइसेन्स लिएका थिए ।', 'तर, यी दुवै कम्पनीले तोकिएको समयमा नवीकरण नगरेकाले खारेज गरिएको प्राधिकरणले जनाएको छ । प्राधिकरणले आइटेलको गत पुसल २१ गते र सेभेन स्टारको पुस २३ गते लाइसेन्स खारेज गरेको हो ।', 'साथै दुई कम्पनीलाई गत आर्थिक वर्ष ०७४/७५ को नियमअनुसार बुझाउनु पर्ने वित्तिय विवरण र बुझाउनुपर्ने रोयल्टी तथा ग्रामिण दूरसञ्चार विकास कोष वापतको रकम बुझाउनु हुन समेत प्राधिकरणले भनेको छ ।', 'प्राधिकरणका प्रवक्ता मीनप्रसाद अर्यालका अनुसार आइटेलले १९ लाख रुपैंयाँ बक्यौता तिर्न बाँकी छ । ग्रामिण दुरसञ्चार कोषमा यो कम्पनीको १५ लाख बक्यौता छ ।', 'सेभेन स्टारले गत वर्षसम्मको बाँकी बक्यौता बुझाइसकेको छ । तर, तोकिएको समयमा नवीकरण नगर्दा लाइसेन्स खारेज गरिएको अर्यालले बताए ।']"
साओमीले ल्याउँदैछ ४८ मेगापिक्सेल क्यामरा भएको दोश्रो स्मार्टफोन,"['चिनियाँ स्मार्टफोन कम्पनीसाओमीले आफ्नो बहुप्रतीक्षित एम आइ म्याक्स फोर स्मार्टफोन निकट भविष्यमै ल्याउने भएको छ ।', 'पछिल्लो समयमा यस स्मार्टफोनका बारेमा विभिन्न समाचारहरु सार्वजनिक भइरहेका छन् र यसका फिचर्ससँग सम्बन्धित जानकारीहरु पनि लिक भइरहेका छन् ।', 'हालैको एउटा रिपोर्टलाई आधार मान्ने हो भने साओमीको Mi Max 4 मा रेडमी नोट सेभेनमा जस्तै ४८ मेगापिक्सेलको क्यामरा हुनेछ । साओमीले हालै आफ्नो रेडमी नोट सेभेन स्मार्टफोन सार्वजनिक गरेको थियो ।', 'चिनियाँ वेबसाइट माइ ड्राइभको रिपोर्ट अनुसार साओमीको आसन्न एमआई म्याक्स फोरमा ४८ मेगापिक्सेल सेन्सरयुक्त सामसुङ कम्पनीको ICOCELL GM1\xa0 क्यामरा रहनेछ । फोनको अगाडि तथा पछाडिको भागमा गोरिला ग्लासले सुरक्षाकवच राखिएको छ । स्नापड्रागन ६६० प्रोसेसरयुक्त यस स्मार्टफोनमा एन्ड्रोइड नाइन पाई स्मार्टफोन अपरेटिंग सिस्टम हुनेछ ।', 'यो फोनमा ५८०० मिलि एम्पियर आवर क्षमताको अत्यधिक शक्तिशाली ब्याट्री रहनेछ । उक्त ब्याट्रीले १८ वाट फास्ट चार्जिङ्ग पनि सपोर्ट गर्नेछ ।', 'रिपोर्ट अनुसार यो स्मार्टफोन विभिन्न भेरिएन्टमा उपलब्ध हुनेछ । जसमा ४ जीबी र्याम र ६४ जीबी स्टोरेजवाला मोडेलको मूल्य १५९९ युआन हुनेछ । त्यस्तै ६ जीबी र्याम र ६४ जीबी स्टोरेजवालाको मूल्य १७९९ युआन हुनेछ । ६ जीबी र्याम र १२८ जीबी स्टोरेजवाला भेरिएन्ट मूल्य १९९९ युआन हुने बताइएको छ ।', 'एजेन्सी']"
एप्पलले बन्द गर्दैछ ‘साउदी एप’,"['महिलालाई ट्रयाक गर्ने र उनीहरुलाई हिँडडुल गर्नबाट रोक्ने एउटा साउदी मोबाइल एपमाथि एप्पलले अनुसन्धान गर्ने भएको छ ।', 'एप्पलका सीईओ टिम कुकले आबसेर नामको उक्त एपको बारेमा आफू यसअघि जानकार नरहेको तर अबचाहिँ त्यस विषयमा छानविन गर्ने बताएका हुन् ।', 'सरकारी सेवामाथि पहुँचसमेत उपलब्ध गराउने उक्त एपमाथि मानव अधिकारवादी समूहहरुले पनि आलोचना गरेका छन् ।', 'अमेरिकी सांसदहरुले समेत उक्त एपलाई आफ्नो एप स्टोरहरुबाट हटाउन एप्पल र गुगलसँग माग गरेका छन् ।', 'साउदी अरबमा कुनै पनि महिलाले देश बाहिर जानका लागि आफ्नो पुरुष अभिभावकसँग अनुमति लिनु पर्दछ ।', 'आबसेर एपलाई चालक अनुमति पत्रको नवीकरणका साथै यात्रा अनुमति र प्रतिबन्धलाई सहज बनाउनेलगायतका सरकारी सेवा मोबाइलबाटै उपलब्ध गराउन प्रयोग गरिन्छ ।', 'खासगरी साउदीको गृह मन्त्रालयका लागि डिजाइन गरिएको उक्त एप वर्षौँदेखि प्रयोगमा रहेको छ र अहिलेसम्म दशौं लाखले उक्त एप डाउनलोड गरिसकेका छन् ।', 'एक अनुसन्धान अनुसार, पुरुष अभिभावकहरुले आफ्ना पत्नी, दिदीबहिनी तथा छोरीहरुलाई उक्त एपमा दर्ता गर्ने गरेका छन् ता कि उनीहरुको अन्तराष्ट्रिय यात्रा अनुमति तथा प्रतिबन्धसम्बन्धी कार्य गर्न सकियोस् ।', 'जब कुनै महिलाले देश छाड्ने प्रयास गर्दछिन् तब त्यसको जानकारी उक्त एपमार्फत ती महिलाको पुरुष अभिभावकको मोबाइलमा प्राप्त हुन्छ ।', 'ह्युम राइट्स वाचका अनुसार यस्तो खालका एपले मानव अधिकारको हनन तथा महिलामाथिको विभेदलाई प्रोत्साहन गर्दछ ।', 'साउदी सरकारलाई महिलामाथि दमन गर्ने तथा पितृसत्ता लाद्ने काममा अमेरिकी कम्पनीहरुले सहयोग गर्न नहुने ह्युमन राइट्स वाचका अधिकारीको भनाइ छ ।', 'एजेन्सीको सहयोगमा']"
अप्रिल २ मा बन्द हुँदै गुगल प्लस,"['इन्टरनेट जाएन्ट गुगलले आफ्नो सोसल नेटवर्किङ्ग प्लाटफर्म गुगल प्लस बन्द गर्ने घोषणा गत वर्ष नै गरेको थियो । सोही घोषणाको कार्यान्वयन गर्ने मिति गुगलले सार्वज्निक गरेको छ ।', 'गुगल प्लसको सपोर्ट पेज अपडेट गर्दै गुगलले यो जानकारी दिएको हो । गुगलका अनुसार गुगल प्लसको दोस्रो संस्करण अर्थात् कन्जुमर भर्सन टू आगामी अप्रिल २ बाट बन्द हुनेछ ।', 'झण्डै ५ करोडभन्दा बढी प्रयोगकर्ताका डाटा चोरी भएको खबर सार्वजनिक भएसँगै गुगलले गुगल प्लस बन्द गर्ने घोषणा गरेको थियो । उसो त कम्पनीले अगष्टमा गुगल प्लस बन्द गर्ने निर्णय गरेको थियो । तर सेक्योरिटीका कारण अप्रिलमै यसलाई बन्द गरिँदैछ ।', 'एक अफिशियल पोष्टमा कम्पनीले भनेको छ, ‘तपाईंले गुगल प्लसमा खोल्नुभएको कुनै पनि पेज अप्रिल २ देखि बन्द हुनेछ । प्रयोगकर्ताको गुगल प्लस अकाउन्टबाट हामी डाटाहरु डिलिट गर्न सुरु गर्नेछौँ । गुगल प्लसका एल्बम आर्काइभबाट पनि तपाईंका फोटो तथा भिडियोका साथै यसका सम्पूर्ण पेज डिलिट गरिनेछ । तपाईंले अप्रिल अघि नै आफ्ना सामाग्रीहरु डाउनलोड गरेर सुरक्षित राख्न सक्नुहुन्छ । तपाईंले गुगल फोटोज एपमा ब्याकअप राखेका फोटो वा भिडियो डिलिट हुने छैनन् ।’', 'गुगलका अनुसार फेब्रुअरी ४ देखि नै गुगल प्लसमा कुने नयाँ अकाउन्ट खोल्न सकिने छैन । गुगल प्लसको साइन इन बटनलाई गुगल साइन इन बटनले रिप्लेस गरिनेछ ।', 'सन् २०११ मा लञ्च गरिएको गुगल प्लस सन् २०१५ सम्म आइपुग्दा यसका प्रयोगकर्ताको संख्या ११ करोड नाघेको थियो। सन् २०१५ मा गुगलले यसलाई नयाँ डिजाइनमा प्रस्तुत गरेको थियो । तर पछिल्लो समयमा यसका प्रयोगकर्तामा वृद्धि नहुँदा र दशौँलाख प्रयोगकर्ताका डाटा चोरी हुने घटना भएसँगै गुगलले यो प्लाटफर्म बन्द गर्ने घोषणा गरेको थियो ।', 'एजेन्सी']"
"फेसबुकलाई सकस बन्दैछ युरोपेली बजार, जर्मनीले दियो कडा आदेश","['२८ माघ, काठमाडौं । फेसबुकले आफ्ना दुई अर्ब भन्दा धेरै प्रयोगकर्ताका डाटाहरुको बलमा आफ्ना विशाल विज्ञापन व्यवसाय स्थापित गरेको छ । तर फेसबुकको यहीँ विशाल डाटाबेस उसका लागि सबैभन्दा ठूलो समस्या बन्नेवाला छ ।', 'गत बिहीबार यसको एउटा प्रष्ट संकेत देखा परेको छ । जर्मन सरकारले फेसबुकमाथि आफ्नो बजारको आधिपत्यलाई दुरुपयोग गरेको आरोप लगाउँदै आफ्नो विज्ञापन बजारलाई मजबुत बनाउनका लागि आफ्ना अन्य सोसल मिडिया प्लाटफर्महरु र थर्ड पार्टी वेबसाइटहरुका डाटाहरु को दुरुपयोग नगर्न आदेश दिएको छ ।', 'फेसबुकले आफ्नो विज्ञापन व्यवसायलाई बढाउनका लागि फेसबुक मात्र नभै इन्स्टाग्राम, ह्वाट्सएप जस्ता आफ्नै सोसल मिडिया एपहरु तथा अन्य थर्ड पार्टी वेबसाइटमा रहेका प्रयोगकर्ताका डाटाहरुको समेत उपयोग गर्ने ग्रेको छ । जर्मन सरकारको यस्तो आदेशपछि अब फेसबुकले फेसबुकको प्लाटफर्ममा विज्ञापनका लागि अन्य एप तथा वेबसाइटका डाटाहरुको प्रयोग गर्न पाउने छैन ।', 'यसले फेसबुकको विज्ञापन बजारमा असर पार्ने र फेसबुकमाथि दबाब सिर्जना हुने विज्ञहरुको भनाई छ ।', 'फेसबुक प्रयोग गर्नका लागि मानिसहरुले पैसा तिर्नु पर्दैन । तर वास्तवमा फेसबुक प्रयोगकर्ताले आफ्ना डाटाहरु फेसबुकलाई प्रदान गरेर त्यसको मूल्य चुकाएका हुन्छन् । फेसबुकले प्रयोगकर्ताका यस्तै डाटाहरुको विश्लेषण मार्फत विज्ञापनदाताका विज्ञापनहरु लक्षित प्रयोगकर्तासम्म पुराएर मोटो रकम कमाउने गरेको छ ।', 'अर्ब भन्दा धेरै प्रयोगकर्ता भएका इन्स्टाग्राम र ह्वाट्सएप समेत आफुमा विलय गराएपछि फेसबुक कम्पनी विश्वका अर्बौँ मानिसका डाटाको भण्डार बनेको छ ।', 'जर्मन सोसल मिडिया नियामकका अनुसार फेसबुकले अहिले जर्मनीको सोसल मिडिया बजारको ९५ प्रतिशत हिस्सा ओगटेको छ । यसको अर्थ ९५ प्रतिशत जर्मनहरुले या त फेसबुकसँग आफ्ना डाटा शेयर गर्नुपर्दछ, या त सोसल मिडिया नै नचलाइकन बस्नु पर्दछ । स्नापच्याट, युट्युब तथा टि्वटर जस्ता प्लेटफर्मले प्रयोगकर्तालाई फेसबुकको जस्तो सेवा उपलब्ध नगराउने भएको हुँदा ती प्लाटफर्मलाई सोसल मिडिया बजारमा समावेश गर्न नसकिएको उक्त निकायको भनाई छ । सोही कारण फेसबुकसँग बजारमा प्रतिस्पर्धाका लागि अरुलाई समस्या भएको छ ।', 'नियामक निकायले फेसबुक कम्पनीलाई आफ्ना प्रयोगकर्ताको डाटा संकलन गर्न तथा अन्य प्लेटफर्मका डाटाहरुलाई एकत्रित गर्नका लागि प्रयोगकर्ताको सहमति अनविार्य रुपमा लिन समेत आदेश दिएको छ ।', 'फेसबुकले भने जर्मन सरकारको यस्तो आदेश प्रति असहमति जनाउँदै त्यस विरुद्ध पुनरावेदन गर्ने जनाएको छ ।', 'आफ्नो ब्लग पोष्टमा फेसबुकले भनेको छ, ‘नियामक निकायले जर्मनीमा हामीले बेहोरिरहेको तिव्र प्रतिस्पर्धालाई नजरअन्दाज गरेको छ भने हामीले युरोपेली गोपनियता कानून पालना गरिरहेको कुरालाई गलत रुपमा व्याख्या गरेको छ । साथै यसले युरोपेली युनियनभर डाटा सुरक्षण मापदण्डको एकरुपता कायम गर्ने युरोपेली कानूनको संयन्त्रलाई पनि अवमूल्यन गरेको छ ।’', 'साथै फेसबुकले आफु विरुद्ध जर्मन निकायले अस्वभाविक मादपण्ड लाद्ने कोसिस गरेको आरोप लगाएको छ ।', 'उता युरोपेली आयोगले जर्मन सरकारले पछिल्लो निर्णयलाई नोट गरेको प्रतिक्रिया दिएको छ । जर्मनीको निर्णयपछि अब युरोपेली आयोगले पनि त्यस्तै खालको अनुसन्धान अगाडि बढाउने सम्भावना रहेको बताइएको छ ।', 'युरोपेली आयोगसँग गोपनियताको आधारमा फेसबुकमाथि कारवाही गर्ने अधिकार नभएतापनि प्रतिस्पर्धा कानूनको आधारमा छानविन र कारवाही गर्ने पनि प्रसस्त अधिकार रहेको छ ।', 'प्रतिस्पर्धा कानूनको उल्लंघन गरेमा कम्पनीमाथि विश्वव्यापी आम्दानीको १० प्रतिशत जरिवाना तथा कम्पनीकै कारोबार रोक्ने सम्मको निर्णय युरोपेली आयोगले गर्न सक्दछ ।', 'स्मरण रहोस् गत वर्ष यस्तै मामिलामा गुगललाई युरोपमा ४ अर्ब ३० करोड जरिवाना लागेको थियो ।', 'पछिल्लो समयमा विश्वमा फेसबुकको पावरमाथि पावन्दी लगाउनुपर्ने आवाज चर्को बनिरहेका बेला युरोपेली मुलुक जर्मनीले चालेको कदम एउटा सुरुवातको रुपमा रहेको कतिपयको विश्लेषण छ ।', '– सिएनएनबाट']"
अब मेसेन्जरमा पठाएका मेसेज पनि डिलिट गर्न सकिने,"['सोसल नेटवर्किङ्ग साइट फेसबुकले अन्ततः प्रयोगकर्ताले व्यग्र रुपमा प्रतीक्षा गरिरहेको निकै कामलाग्ने फिचर लञ्च गरेको छ ।', 'वास्तवमा फेसबुकले मेसेन्जर प्रयोगकर्ताका लागि अनसेन्ड फिचर ल्याएको हो । अब फेसबुक मेसेन्जर प्रयोगकर्ताले मेसेन्जरमा कसैलाई पठाएका मेसेजहरु डिलिट गर्न सक्नेछन् । यसरी प्रेषकले पठाइसकेर प्रापकको च्याट बक्समा पुगिसकेका मेसेजहरु समेत प्रेषकले डिलिट गर्न सक्नेछ र त्यसरी डिलिट गरिसकेका मेसेज प्रापकको च्याटबक्सबाट स्वतः डिलिट हुनेछन् ।', 'तर मेसेन्जरमा पठाइएका मेसेजहरु निश्चित समयमा डिलिट गरिसक्नु पर्नेछ । अर्थात् यसरी मेसेज डिलिट गर्न चाहनेले मेसेज पठाएको १० मिनेट भित्रमा डिलिट गर्नुपर्नेछ । अन्यथा प्रापकको च्याटबक्सबाट मेसेज हट्ने छैनन् ।', 'मेसेन्जरमा थप गरिएको त्यो फिचर ह्वाट्सएपको डिलिट फर एभ्रिवन फिचर जस्तै रहेको छ ।', 'यो फिचर थप गरिएसँगै अब यदि तपाईंले कसैलाई भुलबस मेसेन्जरमा मेसेज पठाउनुभयो भने चिन्ता मान्नु पर्दैन । १० मिनेटभित्रमा त्यसलाई डिलिट गर्न सक्नुहुनेछ र त्यति बेलासम्म प्रापकले तपाईंको मेसेज नहेरेको पनि हुन सक्दछ ।', 'अहिलेसम्म मेसेन्जरमा प्रयोगकर्ताले केवल आफ्नो च्याटबक्सबाटमात्र मेसेज डिलिट गर्न सक्दथे । पठाइसकेका मेसेज प्रापकको च्याटबक्सबाट समेत हटाइदिने फिचर उपलब्ध थिएन । तर मेसेन्जरमा अनसेन्ड फिचर थप गरेसँगै अब प्रापकको च्याटबक्स बाट पनि मेसेज डिलिट हुनेछन् ।', 'स्मरणरहोस् फेसबुकका सीईओ मार्क जुकरबर्गका लागि निकै अघिदेखि नै यो फिचर उपलब्ध थियो । जुकरबर्गले कसैलाई पठाएका मेसेजहरु प्रापकको च्याटबक्सबाट समेत हटाइदिने गरेको कुरा सार्वजनिक भएसँगै फेसबुक प्रयोगकर्ताहरुले यस्तो फिचर सबैका लागि उपलब्ध गराउन माग गरेका थिए ।', 'अन्ततः मंगलबारबाट फेसबुकले विश्वव्यापी रुपमा सबै प्रयोगकर्ताका लागि यो फिचर उपलब्ध गराउन सुरु गरेको छ । सम्पूर्ण मेसेन्जर प्रयोगकर्ताको एपसम्म यो फिचर पुग्न केही समय भने लाग्नेछ ।', 'कसरी प्रयोग गर्ने ?', 'तपाईंले कसैलाई मेसेन्जरमा पठाएको मेसेजमा ट्याप गर्ने । १० मिनेट भित्रमा त्यो गरिसकेको हुनुपर्नेछ । त्यसरी ट्याप गर्दा तपाईंले पहिले देख्ने गरेको delete बटनको साटो Remove for you”,\xa0र \xa0“Remove for everyoneगरी दुई विकल्प हुनेछन् । यदि तपाईंले दोस्रो अप्सनमा ट्याप गर्नुभएमा तपाईंले पठाएको सो मेसेज प्रापकको च्याटबक्सबाट पनि डिलिट हुनेछ ।', 'एजेन्सी']"
जिमेलमा थपिए यी नयाँ फिचर्स,"['गुगलले हालै आफ्नो इमेल सर्भिस जिमेलमा कैयन् नयाँ फिचर्स थप गरेको छ । यही हप्ता आफ्नो ब्लग पोष्टमा गुगलले यसको घोषणा गरेको छ ।', 'गुगलले जिमेमा राइट क्लिक मेन्यूमा केही नयाँ उपयोगी फिचरहरु थप गरेको छ । अहिले जिमेलमा राइट क्लिक मेन्यूमा रिप्लाई, डिलिट तथा आर्काइभ अप्सन रहेका छन् । अहिले नयाँ फिचर थप भएसँगै प्रयोगकर्ताले राइट क्लिक मेन्यूमा सिधै इमेलबाट धेरै काम गर्न सक्नेछन् ।', 'जिमेलको राइट क्लिक मेन्यूमा रिप्लाई, फरवार्डिङ्ग, लेबल एड, इमेल सर्च, इमेल मूभ तथा नयाँ विन्डो खोल्नेजस्ता अप्सनहरु थपिएका छन् ।', 'आगामी फेब्रुअरी २५ सम्ममा यी फिचर्स सबै जिमेल प्रयोगकर्ताले प्राप्त गर्ने जिमेलले जनाएको छ । र राइट क्लिक मेन्यूमा नयाँ अप्सन एक्टिभेट गर्नका लागि प्रयोग कर्ताले कुनै थप काम गर्नुपर्ने छैन ।', 'एक अर्को समाचार अनुसार जिमेलले स्पाम इमेल फिल्टर गर्नका लागि मेसिन लर्निङ सिस्टममा आधारित एक नयाँ टूल डेभलप गरेको छ । कम्पनीको उक्त नयाँ टूलको नाम Tensorflow रहेको छ ।', 'द भर्जका अनुसार जिमेलको यो टूलले हरेक दिन १० करोड स्पाम मेसेज ब्लक गर्नमा सहयोग गरेको छ ।', 'एजेन्सी']"
यस्तो हुनेछ सामसुङको फोल्डेबल स्मार्टफोन (भिडियोसहित),"['दक्षिण कोरियाली स्मार्टफोन निर्माता कम्पनी सामसुङले छिट्टै नै फोल्डेबल स्मार्टफोन ल्याउँदैछ । सामसुङको उक्त पहिलो फोल्डेबल स्क्रिन भएको स्मार्टफोनको नाम ग्यालेक्सी एफ हुने बताइएको छ ।', 'यद्यपि ग्यालेक्सी एफ सार्वजनिक हुने एकिन मिति त घोषणा भएको छैन तथापि फेब्रुअरी २० मा हुने एक विशेष समारोहका बेला सामसुङले यस स्मार्टफोनका बारेमा केही जानकारी सार्वजनिक गर्ने अपेक्षा गरिएको छ । उक्त दिन सामसुङले ग्यालेक्सी एस १० सार्वजनिक गर्नेछ ।', 'सामसुङको आगामी फोल्डेबल स्मार्टफोनको झलक एउटा भिडियोमा देख्न सकिन्छ । लिक भएको उक्त भिडियो एकजना प्रयोगकर्ताले यु ट्युबमा अपलोड गरेका छन् । यो भिडियो सामसुङको ग्यालेक्सी एफको अफिसियल भिडियो भएको दाबी गरिएको छ ।', 'भिडियोमा सामसुङका केही अन्य स्मार्टफोन तथा प्रडक्टका अलावा फोल्डेबल स्मार्टफोन पनि प्रष्ट रुपमा देख्न सकिन्छ ।', 'के के हुनेछन् फोल्डेबल स्मार्टफोनका फिचर्स ?', 'रिपोर्ट अनुसार सामसुङको फोल्डेबल स्मार्टफोनमा ७.३ इन्चको स्क्रिन हुनेछ । यसलाई फोल्ड गरेर एउटा सानो ट्याबलेटमा बदल्न सकिनेछ । स्क्रिनको एस्पेक्ट रेसियो ४ः२ः३ तथा रिजोलुसन १५३६ गुणा २१५२ पिक्सेल हुनेछ । यसमा ८ जिबी र्याम तथा १२८ जिबी स्टोरेज हुनेछ ।', 'यो फोनमा एक्जीनोस ९८२० वा क्वालकोम ८५५ प्रोसेसर रहने बताइएको छ । उक्त स्मार्टफोनको मूल्य १८ सय अमेरिकी डलर हुनेछ ।एजेन्सी', '\ufeff']"
"क्रिप्टोकरेन्सीका संस्थापकको मृत्यु, अरुसँग पासवर्ड नहुँदा १९ अर्ब डुब्यो","['भर्चुअल मुद्राको रुपमा रहेको क्रिप्टो करेन्सी र जोखिम एक सिक्काका दुई पाटा हुन् । गत हप्ता क्यानडामा यसको पुष्टि भएको छ ।', 'क्यानडाको सबैभन्दा ठूलो क्रिप्टोकरेन्सी कारोबार गर्ने प्लाटर्फम क्वार्डिगाका लगानी कर्ताहरुकोे १९ अर्ब रुपैयाँ लगानी डुब्ने खतरा भएको छ ।', 'उक्त क्रिप्टोकरेन्सी साइटको पासवर्ड राखेका यसका संस्थापक गेरल्याड कोटेनको मृत्यु भएपसँगै लगानीकर्ताको करोडौँ डलर गुम्ने खतरा भएको हो ।', 'समाचार अनुसार त्यसमध्ये झण्डै ५ करोड डलर त क्रिप्टोकरेन्सी नभै भौतिक मुद्रा अर्थात् हार्ड करेन्सी मुद्रा पनि रहेको छ ।', 'कोटेको मृत्युसँगै उनीसँग रहेको उक्त साइटको पासवर्ड पनि चिहानमै विलय भएको छ ।', 'कसरी सार्वजनिक भयो घटना ?', 'गत डिसेम्बर ९ तारेखमा भारत भ्रमणका बेला कोटेनको मृत्यु भएको छ । ३० वर्षका कोटेनले नै क्वार्डिगाको लगानी, क्वाइन तथा कोष सम्बन्धी कुराहरु हेर्दथे ।', 'यसको पुष्टि गर्दै गत ३१ जनवरीमा उक्त कारोबार प्लेटर्फमका अधिकारीले नोभा स्कटियास्थित सर्वोच्च अदालतमा बयान दिँदै आफूहरु अहिले लगानीकर्ताको कोष सम्बन्धी जानकारीहरु पत्ता लगाउन आफूहरु असमर्थ रहेको बताएका थिए ।', 'कोटेनकी पत्नी जेनिफर रोबर्टसनले एक दस्ताबेजमा हस्ताक्षर गरेकी छिन् । उक्त दस्ताबेज अनुसार उनका पतिले जुन ल्यापटपमा कम्पनीसँग सम्बन्धित जानकारीहरु राख्दथे त्यो पूर्णरुपमा एनक्रिप्टेड रहेका छन् र त्यसको पासवर्ड उनलाई थाहा छैन ।', 'रोबर्टसनले भनेकी छन्, ‘कैयन् प्रयासका बाबजुत पनि मैले यसको पासवर्ड फेला पार्न सकेकी छैन ।’', 'कानूनी प्रक्रिया', 'पाँच वर्षअगाडि क्वार्डिगा कम्पनीको स्थापना भएको थियो । गत वर्षदेखि नै उक्त कम्पनी वित्तिय संकटसँग जुधिरहेको थियो ।', 'क्यानडाको टिभी च्यानल सिबीसीको एक रिपोर्ट अनुसार यस वर्षको सुरुवातमै तरलता संकटमा फसेको यस कम्पनीको २० मिलियन डलर सिआइबीसी बैंकले जफत गरेको थियो ।', 'क्वार्डिगाका झण्डै १ लाख १५ हजार प्रयोगकर्ता रहेका छन् । त्यसमा पेशेवर लगानीकर्तासँगै स सानो रकम बचत गर्ने उपाय खोजिरहेका सर्वसाधारण मानिस पनि रहेका छन् ।', 'तर अब यो कम्पनीमा रहेको आफ्नो लगानी ती लगानीकर्ताले फिर्ता पाउने सम्भावना कम रहेको बताइन्छ ।', 'डिजिटल फाइनान्सका संस्थापक तथा वकिल क्रिस्टिन डुहेमीका अनुसार उनलाई धेरै मानिसले इमेल गरेर आफ्ना ठूलो रकम फसेको जानकारी दिइरहेका छन् । कतिपय मानिसलेत आफ्नो निवृत्त जिवनका लागि जम्मा गरेको बचत समेत डुबुको बताएका छन् ।', 'क्वार्डिगा लामो समयदेखि बजारमा रहेको छ । यो क्यानडाको सबैभन्दा ठूलो मुद्रा सटही कम्पनी पनि हो । सोही कारण त्यसमा रकम जम्मा गरेपछि आफ्नो पैसा सुरक्षित हुने धेरैले ठानेका थिए ।', 'संस्थापक कोटेनको मृत्युको जानकारी कम्पनीले आफ्नो फेसबुक पेज तथा वेबसाइटमा दिएको छ ।', 'पेटकेा विरामी रहेका उनको भारतको जयपुरमा एक च्यारिटीका दौरान गएको बेला उनकेा मृत्यु भएको हो । उनी अनाथाश्रम खोल्नका लागि जयपुर गएका थिए ।', 'आफ्नो मृत्युको ठीक दुई हप्ता अघि नोभेम्बर २७ मा उनले एउटा बकसपत्रमा हस्ताक्षर गरेका थिए । त्यसमा उनले आफ्नो सम्पत्तिको प्रबन्धक आफ्नी पत्नीलाई बनाएका थिए ।', 'कोटेनकी पत्नी जेनिफरले अदालतमा दिएको बयानमा कोटेनको मृत्युपछि पनि कम्पनीले केही लगानीलाई अनुमति दिएको बताएकी छिन् ।', 'क्वार्डिगाका अनुसार यस विषयमा छानविन गर्न एकजना जाँचकर्ता नियुक्त गरिएको छ जसले साइट तथा पासवर्ड सम्बन्धी जानकारीहरु हासिल गर्ने विषयमा काम गरिरहेका छन् ।', 'क्वार्डिगाले जारी गरेको विज्ञप्ति अनुसार उसले तरलताको विषयमा काम गरिरहेको छ जसमा कोल्ड वालेटमा संग्रहित क्रिप्टोकरेन्सी पत्ता लगाउने र त्यसलाई सुरक्षित गर्ने प्रयास सामेल छ ।बीबीसी']"
"ट्वीटरमा आउँदैछ गज्जबको फिचर, अब आफूले गरेका ट्वीट ‘इडिट’ गर्न सकिने","['ट्वीटेहरुका लागि ट्वीटर प्रयोग गरिरहँदा सधै खट्किरहने एउटा विषय हो आफूले गरेको ट्वीट सच्याउन नसकिनु । आफूले गरेको ट्वीटमा अक्षरहरु वा कुनै अन्य गल्ती फेला परेमा त्यसलाई सम्पादन गरेर सच्याउने विकल्प हुँदैन । कि त भएको गल्तीको प्रष्टीकरणमा अर्को ट्वीट गर्ने वा गल्ती भएको ट्वीटलाई डिलिट गर्ने ।', 'तर अबचाहिँ ट्वीटरमा पनि फेसबुकमा झैँ आफूले गरेको पोष्ट इडिट गर्ने फिचर आउने भएको छ । योसँगै अब ट्वीटर प्रयोगकर्ताले आफ्नो ट्वीटमा भएको गल्ती सुधार्ने मौका पाउनेछन् ।', 'ट्वीटरले यस्तो फिचर निकट भविष्यमै ल्याउनेछ । तर फेसबुकमा गरिने जस्तो इडिट ट्वीटरमा हुनेछैन । किनकि कुनै पनि ट्वीटलाई सम्पादन गरेर पब्लिस गरिसकेपछि पनि त्यो ट्वीटको ओरिजिनल भर्सनसमेत हेर्न सकिनेछ । अर्थात् खासमा सुरुमा उक्त ट्वीटमा के थियो र पछि के सम्पादन गरिएको हो ? भन्ने कुरा पनि थाहा पाउन सकिनेछ ।', 'नाइन टू फाइभ म्याक नामक वेबसाइटले ट्वीटरका प्रमुख कार्यकारी अधिकृत ज्याक डोर्सीको अन्तरवार्ता उद्धृत गर्दै यस्तो दाबी गरेको छ । उसका अनुसार ट्वीटरले ट्वीट सेन्ड गर्दा ५ देखि ३० सेकेण्डसम्मको अवधि दिने फिचर ल्याउनेछ । सोही विन्डोमा प्रयोगकर्ताले उक्त ट्वीटलाई इडिट गर्न सक्नेछन् ।', 'ट्वीटरले अहिलेसम्म पनि ट्वीट इडिट गर्न सकिने फिचर किन नल्याएको भन्ने प्रश्नमा डोर्सीले भनेका छन्, ‘ट्वीटरको प्लाटफर्म टेक्स्ट मेसेजिंग एपको एसएमएस फम्र्याटमा बनेको छ । जब तपाईं टेक्स्ट मेसेज गर्नुहुन्छ, तब तपाईंले त्यसलाई फिर्ता लिने भन्ने कुरा हुँदैन । त्यसैगरी जब तपाईं ट्वीट गर्नुहुन्छ, तब यो तुरुन्तै दुनियामा फैलिन्छ । अनि तपाईंले त्यसलाई फिर्ता लिन सक्नुहुन्न ।’', 'ट्वीटर प्रयोगकर्ताको सुझावको आधारमा डोर्सीले ट्वीट संशोधन गर्ने फिचरका बारेमा पहिलोपटक सन् २०१६ मा चर्चा गरेका थिए । उनले ट्वीटरमा कुन चिजमा सुधार होस् वा के नयाँ कुरा थपियोस् भन्ने चाहनुहुन्छ ? भनेर प्रयोगकर्तालाई प्रश्न सोधेका थिए । त्यसको जवाफमा लाखौं ट्वीटर प्रयोगकर्ताले ट्वीट इडिट गर्ने फिचर थप गर्न आग्रह गरेका थिए ।', 'एजेन्सी']"
"ह्याकरले बिक्रीमा राखे ६१ करोड अनलाइन अकाउन्ट, यी हुन् ह्याक भएका १६ अकाउन्ट","['विभिन्न १६ वटा वेबसाइटहरुका ६ सय १७ अनलाइन अकाउन्टहरुका विवरणहरुलाई ह्याकरले लिलामीमा राखेका छन् । डार्क वेबमा ती विवरणहरु बिक्रीमा राखिएको खुलासा भएको हो ।', 'द रजिस्टर डट को डट युकेको रिपोर्ट अनुसार ती अकाउन्टका डाटाहरु टर नेटवर्कको ड्रिम मार्केटमा खरीद गर्न सकिन्छ । बिक्रीमा राखिएका अकाउन्ट डाटाहरुमा अकाउन्ट प्रयोगकर्ताको व्यक्तिगत विवरण, स्थान, पासवर्ड, इमेल ठेगाना, सोसल मिडिया अथेन्टिकेसन सम्बन्धी जानकारीलगायत रहेका छन् । अकाउन्टहरु लिलामीमा राखिएका १६ वेबसाइट यी हुन्ः', '·\xa0\xa0\xa0\xa0\xa0\xa0\xa0Dubsmash (www.dubsmash.com) : १६ करोड २० लाख', '·MyFitnessPal (www.myfitnesspal.com) :\xa0१५ करोड १० लाख', '·MyHeritage (www.myheritage.com) :९ करोड २० लाख', '·ShareThis (www.sharethis.com) :\xa0४ करोड १० लाख', '·\xa0\xa0\xa0\xa0\xa0\xa0\xa0HauteLook (www.hautelook.com) :\xa0 २ करोड ८० लाख', '·\xa0\xa0\xa0\xa0\xa0\xa0\xa0\xa0Animoto (www.animoto.com) : २ करोड ५० लाख', '·\xa0\xa0\xa0\xa0\xa0\xa0\xa0\xa0EyeEm (www.eyem.com) : २ करोड २० लाख', '·\xa0\xa0\xa0\xa0\xa0\xa0\xa0\xa08fit (www.8fit.com) : २ करोड', '·\xa0\xa0\xa0\xa0\xa0\xa0\xa0\xa0Whitepages (www.whitepages.com) १ करोड ८० लाख', '·\xa0\xa0\xa0\xa0\xa0\xa0\xa0\xa0Fotolog (www.fotolog.com)\xa0: १ करोड ६० लाख', '·\xa0\xa0\xa0\xa0\xa0\xa0\xa0500px (www.500px.com)\xa0: १ करोड ५० लाख', '·\xa0\xa0\xa0\xa0\xa0\xa0\xa0\xa0Armor Games (www.armorgames.com) : १ करोड १० लाख', '·\xa0\xa0\xa0\xa0\xa0\xa0\xa0\xa0BookMate (www.bookmate.com) : ८० लाख', '·\xa0\xa0\xa0\xa0\xa0\xa0\xa0\xa0CoffeeMeetsBagel (www.coffeemeetsbagel.com) : ८० लाख', '·\xa0\xa0\xa0\xa0\xa0\xa0\xa0Artsy (www.artsy.com) : १० लाख', '·\xa0\xa0\xa0\xa0\xa0\xa0\xa0\xa0DataCamp (www.datacamp.com) : ७ लाख', '', '']"
इन्स्टाग्राममा फलोअर्स बढाउने ५ तरिका,"['सोसल मिडियामा आफूलाई पछ्याउनेहरुको संख्या तिव्र रुपमा बढुन् भन्ने चाहना कसको नहोला र ? कतिपय सेलिब्रेटीले त आफ्नो इन्स्टाग्राम लगायतका सोसल मिडियाका फलोअर्सको संख्या बढाउनकै लागि जनसम्पर्क कम्पनीहरु समेत भाडामा लिने गर्दछन् ।', 'यदि तपाइँ पनि आफ्नो इन्स्टाग्राम अकाउन्टमा फलोअर्सको संख्या बढोस् भन्ने चाहनुहुन्छ तर कुनै पिआर कम्पनी खटाउने क्षमता छैन भने यसको लागि यी ५ सजिलो तरिकाहरु अपनाउन सक्नुहुन्छः', '१. गुणस्तरीय सामाग्री हुनु जरुरी : इन्स्टाग्राममा बढि भन्दा बढि फलोअर्स बनाउनका लागि तपाइँले पोष्टिने सामाग्रीहरुको गुणस्तरले ठूलो भूमिका खेल्दछ । यसका लागि तपाइँले विभिन्न खाले फिल्टर्सको पनि प्रयोग गर्न सक्नुहुन्छ । यसबाट तपाइँको अकाउन्टमा धेरै भन्दा धेरै अडिएन्स इन्गेज हुन्छन् । यस बाहेक तपाइँले इन्स्टाग्राममा आफ्ना पोष्टहरुको निरन्तरता कायम गर्नुपर्दछ । अर्थात् लामो समयसम्म इन्स्टाग्रामबाट हराउनु भयो भने तपाइँका फलोअर्स बढ्ने छैनन् । त्यसैले निरन्तर रुपमा उत्कृष्ट तस्वीर तथा सामाग्रीहरु पोष्ट गर्नु इन्स्टाग्राममा फलोअर्स बढाउने सबैभन्दा पहिलो उपाय हो ।', '२. ह्यासट्यागको सही प्रयोग : इन्स्टाग्राममा पोष्ट गर्नेबेला कस्तो ह्यासट्याग प्रयोग गर्ने भन्ने कुरामा ध्यान दिनु पर्दछ । यसले तपाइँको पोष्टको भिजिबिलिटीमा असर पार्दछ । त्यसैले आफ्ना इन्स्टाग्राम पोष्टमा लोकपि्रय तथा ट्रेण्डिङ्ग ह्यासट्याग प्रयोग गर्नुपर्दछ । साथै अनावश्यक ह्यासट्याग प्रयोग गर्नबाट बँच्नुपर्दछ ।', '३. पेज अप्टिमाइजेसन : यदि तपाइँ कुनै ब्राण्डलाई इन्स्टाग्राममा प्रवर्द्धन गर्न चाहनुहुन्छ वा कुनै जानकारी धेरै भन्दा धेरै मानिसहरुसम्म पुगोस् भन्ने चाहनुहुन्छ भने तपाइँका फलोअर्सको संख्या अधिक हुनु आवश्यक हुन्छ । यसका लागि तपाइँले आफ्नो इन्स्टाग्राम अकाउन्टलाई अप्टिमाइजेसन गर्न सक्नुहुन्छ । यसमा ब्राण्ड लोगो, डिस्प्लेको तस्वीर आदि राख्नु जरुरी हुन्छ । यसका साथै आफ्नो प्रोफाइललाई प्रयोगकर्ताका लागि पब्लिक गराइदिनु पर्दछ । बायोमा आफु स्वयं वा आफ्नो कुनै ब्राण्डसँग सम्बन्धित ब्लग वा वेबसाइट पेजको लिंक दिन सकिन्छ ।', '४. इन्स्टाग्राम लिंक अन्य सोसल मिडियामा पनि जोडिदिने : इन्स्टाग्राममा तपाइँ जे पोष्ट गर्नुहुन्छ त्यसको ब्याकलिंक तपाइँले आफ्नो फेसबुक, टि्वटर अकाउन्ट लगायतका सोसल मिडियामा पनि पोष्ट गरिदिनुस् । यसबाट तपाइँप्रति मानिसहरुको ध्यान आकषिर्त हुनेछ । यो आफ्ना फलोअर्सलाई अन्य प्लेटर्फमबाट समेत फलो गर्नका लागि आमन्त्रित गर्ने माध्यम हुनेछ ।', '५.प्रभावशाली व्यक्तिसँगको सम्पर्क : आफ्नो बजारसँग सम्बन्धित मानिसहरुसँग इन्स्टाग्राममा जोडिइरहनुहोस् र सम्वादको सिलसिला कायम राख्नुहोस् । उनीहरुको पोष्टलाई लाइक गर्ने तथा कमेन्ट गर्ने गर्नुहोस् । यसो गर्दा तपाइँ ती प्रभावशाली तथा धेरै फलोअर्स भएका प्रयोगकर्ताको नजरमा पर्नुहुनेछ । कुनै न कुनै दिन त्यो प्रभावशाली प्रयोगकर्ताले तपाइँ वा तपाइँको कुनै ब्राण्डलाई प्रवर्द्धन गर्न सहयोग गर्नेछ । त्यसो भयो भने तपाइँको इन्स्टाग्रामको पोष्ट धेरै मानिससम्म पुग्नेछ र तपाइँका फलोअर्सको संख्या निकै बढ्नेछ ।एजेन्सीको सहयोगमा']"
"सामसुङले बनायो १ हजार जीबीको मेमोरी चिप, सर्वाधिक इन्टर्नल स्टोरेज भएको स्मार्टफोन ल्याउँदै","['दक्षिण कोरियाली कम्पनी सामसुङले स्मार्टफोनका लागि विश्वमै पहिलोपटक १ टेराबाइट क्षमताको मेमोरी चिप तयार गरेको छ ।', 'योसँगै अब विश्वभरका मोबाइल उत्पादक कम्पनीहरुले आफ्ना डिभाइसमा यो मेमोरी चिपको सहायताले एक हजार गिगाबाइटको इन्टर्नल स्टोरेज प्रदान गर्न समर्थ हुनेछन् ।', 'उक्त क्षमताको मेमोरी चिपको साइज पहिलेका चिपको जत्रै अर्थात् ११.५ मिलिमिटर गुणा १३ मिलिमिटरको हुनेछ । यसको क्षमता यसअघिको अधिकतम क्षमतायुक्त ५१२ जीबीको चिपभन्दा दोब्बर हुनेछ ।', 'यो चिप भएको मोबाइलमा प्रयोगकर्ताले आफ्नो स्मार्टफोनमा फोर के युएचडी फम्र्याटको १० मिनेट लामो २ सय ६० वटासम्म भिडियो स्टोर गर्न सक्नेछन् । अहिलेको ६४ जीबी इन्टर्नल स्टोरेज भएको मोबाइलमा यस्तो खालका केवल १३ वटासम्म मात्र भिडियो अटाउँछन् ।', 'सामसुङका अनुसार यस नयाँ चिपको माध्यमबाट प्रयोगकर्ताले आफ्नो स्मार्टफोनमा पनि नोटबुककै जस्तो अनुभव गर्न सक्नेछन् भने ठूलो साइजका मल्टिमिडिया सामाग्रीहरु आफ्नो स्मार्टफोनमा लामो समयसम्म संग्रहित गर्न पाउनेछन् ।', 'समाचार अनुसार आगामी २० फेब्रुअरीमा बार्सिलोनामा हुने मोबाइल वल्र्ड कंग्रेसमा सामसुङले आफ्नो नयाँ फ्लागसिप स्मार्टफोन ग्यालेक्सी १० सार्वजनिक गर्दैछ । सोही स्मार्टफोनमा १२ जिबीको र्यामका साथमा सोही १ टीवी चिपयुक्त इन्टर्नल स्टोरेज उपलब्ध गराउने अनुमान गरिएको छ । यदि यसो भएमा सामसुङको ग्यालेक्सी १० विश्वमै पहिलो स्मार्टफोन हुनेछ, जसको इन्टर्नल स्टोरज अहिलेसम्मके धेरै अर्थात् १ टेराबाइट हुनेछ ।', 'एजेन्सी']"
हाम्रो नेपाली किबोर्डमा प्रेम दिवसका लागि नयाँ स्टिकर,"['१ फागुन, काठमाडौं । प्रेम दिवसको अवसरमा हाम्रो नेपाली किवोर्ढ एपले प्रेम अभिव्यक्त गर्ने विभिन्न स्टिकरहरु सार्वजनिक गरेको छ । यसले शब्दबाट अभिव्यक्त गर्न नसकेका कुराहरु स्टिकर मार्फत पठाउन सहज हुने हाम्रो नेपाली किबोर्डले जनाएको छ ।', 'थपिएका नया स्टिकरमा कान्छा, कान्छी, बौचा व मैचा, नक्कली, मुनु र मिमी तथा प्रेमका अन्य चल्तीका शब्द समेटिएका छन् ।', 'हाम्रो नेपाली किबोर्ड ५० लाख डाउनलोड भएको अर्को नेपाली एप बनेको छ । यसअघि सन् २०१८ को नोभेम्बरमा हाम्रो पात्रो एप ५० लाख डाउनलोड भएको थियो, अहिले हाम्रो नेपाली किबोर्डले पनि ५० लाख डाउनलोड भएको हो ।', 'नयाँ वर्ष २०१९ को अवसरमा पहिलो पटक नेपाली स्टिकरहरु समावेश गरिएको हाम्रो नेपाली किबोर्ड सार्वजनिक गरिएको थियो ।']"
सावधान ! यी हुन् सबैभन्दा धेरै रेडियसन निकाल्ने स्मार्टफोन,"['हामीमध्ये धेरैले मोबाइल फोन खरीद गर्दा यसको क्यामराको क्षमता, ब्याट्री तथा अन्य फिचरहरुमा ध्यान दिन्छौँ । तर उक्त मोबाइल फोनको जानकारी पुस्तिकामा सानो अक्षरमा लेखिएको यसको रेडियसन लेभल अर्थात् विकिरणको तहको बारेमा पढ्ने दुख गर्दैनौँ । तर हामीले चौबिसै घण्टा आफ्नो साथमा राखिने स्मार्टफोनहरुले कतै हानिकारक विकिरण उत्पन्न गरेर हाम्रो स्वास्थ्यलाई नै असर पारिरहेका त छैनन् ?', 'कुन स्मार्टफोनले कति विकिरण उत्पन्न गर्दछ भन्ने कुराको मापन स्पेसिफिक एब्जप्र्सन रेट अर्थात् एसएआरबाट गरिन्छ । हुनत सबै मोबाइल फोनहरु रेडियो फ्रिक्वेन्सी प्रसार गर्ने साधन हुन् । तर यी साधनले कति तहसम्म हाम्रो स्वास्थ्यको लागि हानिकारक विकिरण उत्सर्जन गर्दछन् भन्ने कुरा थाहा पाउन यसको एसएआर भ्यालू थाहा पाउनु पर्दछ ।', 'विज्ञहरुका अनुसार मोबाइल फोनको अधिकतम विकिरणको तह अर्थात् एसएआर भ्यालू १.६ वाट प्रति केजी भन्दा बढि हुनु स्वास्थ्यको लागि हानिकारक हुन्छ । अर्थात् मोबाइल फोन प्रयोग गरिरहँदा सरीरको प्रति किलो तन्तुले मोबाइलबाट त्यसबाट निस्किने रेडियो फ्रिक्वेन्सीको अधिकतम १.६ वाट भन्दा बढि उर्जा प्राप्त गर्यो भने त्यो हानिकारक हुन्छ ।', 'तर ०.६० वाट प्रतिकेजी भन्दा कम एस ए आर भएका स्मार्टफोन प्रयोगका लागि सबैभन्दा उत्तम हुने बताइन्छ ।', 'जर्मनीको विकिरण सुरक्षा संघीय कार्यालयले नियमित रुपमा मोबाइल फोनले उत्पन्न गर्ने विकिरणकोे सूचि सार्वजनिक गर्दछ । कार्यालयले जारी गरेको पछिल्लो सूचि अनुसार चिनिया स्मार्टफोन कम्पनी शाओमीको एम आइ ए १ सबैभन्दा धेरै विकिरण उत्सर्जन गर्ने स्मार्टफोनको रुपमा रहेको छ । उक्त स्मार्टफोनको एस ए आर १.७५ रहेको छ ।', 'दोश्रो स्थानमा वनप्लस ५टी स्मार्टफोन छ । जसको एस ए आर १.६८ रहेको छ ।', 'त्यस्तै शाओमीकै एम आइ म्याक्स थ्री को तेश्रो स्थानमा छ । जसको एस ए आर १.५८ रहेको छ । वन प्लस ६ टी स्मार्टफोन चौथो स्थानमा छ । जसको एसएआर १.५५ रहेको छ ।', 'पाचौँ स्थानमा रहेको एचटिसी यू १२ लाइफ स्मार्टफोनको एसएआर १.४८ रहेको छ भने छैटौँ स्थानमा शाओमी एम आइ मिक्स थ्री को १.४५ रहेको छ ।', 'त्यस्तै सातौँ स्थानमा रहेको गुगल पिक्सेल थ्री को १.३९ र आठौँ स्थानको वन प्लस फाइभको पनि १.३९ नै रहेको छ ।', 'बढि विकिरण उत्पन्न गर्ने टप टेन स्मार्टफोनको रुपमा एप्पलको आइफोन पनि रहेको छ । आइफोन सेभेन यो सूचिमा नबौँ स्थानमा रहेको छ । आइफोन सेभेनको एस ए आर १.३८ रहेको छ ।', 'त्यस्तै सोनी एक्सपेरिया एक्स जेड वान कम्प्याक्ट स्माटफोन दशौँ स्थानमा रहँदा एसएआर १.३६ रहेको छ । एचटिर्सी डिजाएर १२ चाहीँ १.३४ एसएआर सँगै ११ औँ स्थानमा रहेको छ ।', 'गुगल पिक्सेल थ्री र वन प्लस सिक्स १.३३ एस ए आर सहित क्रमशः १२ औँ र १३ औँ स्थानमा रहेका छन् ।', 'एप्पलकै आइफोन एट १.३२ एस एआर सहित १४ औँ स्थानमा रहँदा शाओमीको रेडमी नोट फाइभ १.२९ एस ए आर सहित पन्ध्रौँ स्थानमा रहेको छ ।', 'त्यस्तै जेडटिइ को एक्जोड सेभेन मिनी १.२९ एस ए आर सहित सोह्रौँ स्थानमा रहेको तथ्यांकले देखाएको छ ।', 'उल्लेखित सूचि अनुसार सबैभन्दा धेरै रेडियसन उत्पन्न गर्ने १६ वटा स्मार्टफोन मध्ये ८ वटा त चिनिया स्मार्टफोन ब्राण्ड शाओमी र वन प्ल्सका रहेका रहेका छन् । त्यस्तै पि्रमियम स्मार्टफोन मध्ये एप्पलका दुईवटा मोडेल, आइफोन सेभेन र एट पनि बढि विकिरण उत्पन्न गर्ने सूचिमा परेका छन् ।', 'यी हुन् सबैभन्दा कम रेडियसन उत्सर्जन गर्ने स्मार्टफोन', 'जर्मन संघीय कार्यालयको उक्त सूचि अनुसार सामसुङको ग्यालेक्सी नोट ८ सबैभन्दा कम विकिरण उत्पन्न गर्ने स्मार्टफोन रहेको छ । यस अनुसार ग्यालेक्सी नोट ८ सबैभन्दा सुरक्षित स्मार्टफोन भन्न सकिन्छ । त्यसको एस ए आर ०.१७ रहेको छ । यी हुन् सबैभन्दा कम रेडियसन उत्पन्न गर्ने स्मार्टफोनः', 'सामसुङ ग्यालेक्सी नोट ८ः एस ए आर ०.१७', 'जेडटिइ एक्जोन इलाइटः एस ए आर ०.१७', 'एल जी जी सेभेनः एस ए आर ०.२४', 'सामसुङ ग्यालेक्सी ए ८ः एस ए आर ०.२४', 'सामसुङ ग्यालेक्सी एस ८ प्लसः एस ए आर ०.२६', 'सामसुङ ग्यालेक्सी एस सेभेन एजः एस ए आर ०.२६', 'एचटिसी यू ११ लाइफः एस ए आर ०.२८', 'एलजी क्यू ६ः एस ए आर ०.२८', 'सामसुङ ग्यालेक्सी एस नाइन प्लसः एस ए आर ०.२९', 'मोटोरोला मोटो जी ५ प्लसः एस ए आर ०.३०', 'मोटोरोला मोटो जेडः एस ए आर ०.३०', 'सामसुङ ग्यालेक्सी जे सिक्स प्लसः एस ए आर ०.३१', 'जेडटिइ ब्ले ए ६१०ः एस ए आर ०.३१', 'सामसुङ ग्यालेक्सी जे ४ प्लसः एस ए आर ०.३२', 'सामसुङ ग्यालेक्सी एस ८ः एस ए आर ०.३२', 'जेडटिइ ब्लेड भी ९ः एस ए आर ०.३२', 'Source: The German Federal Office for Radiation Protection', '', '', '']"
तपाईंको ट्वीटमा लाइक्स र रिट्विट घटिरहेका त छैनन् ? कारण यस्तो छ,"['माइक्रो ब्लगिङ साइट ट्विटरमा प्रयोगकर्ताहरुले ट्विटमा प्राप्त हुने लाइक्स तथा रिट्विटको संख्या अस्वभाविक रुपमा घटबढ हुने गरेको गुनासो गरेका छन् । खासगरी रिट्विट र लाइक्स लगातार डिलिट हुने गरेको र रिट्विट्सको संख्यामा भारी उतारचढाव हुने गरेको प्रयोगकर्ताको गुनासो छ ।', 'यसैबीच ट्विटरले उक्त गुनासोको सुनुवाए गर्दै प्रयोगकर्ताका ट्विटहरुमा लाइक्स र रिट्विटको संख्या घटबढ गराइरहेको भाइरसको समाधानका लागि काम भइरहेको जनाएको छ ।', 'ट्विटर सपोर्टले एक ट्विटमा भनेको छ, ‘विश्वभरका केही प्रयोगकर्ताले नोटिफिकेसन्स, लाइक्स तथा रिट्विटका सम्बन्धमा विभिन्न खाले समस्या भोगिरहेका छन् । हामी यसको समाधान गर्नका लागि काम गरिरहेका छौँ र त्यसको जानकारी छिटै दिनेछौँ । असुविधाका लागि क्षमाप्रार्थी छौँ ।’', 'यद्यपि, ट्विटरले बगको कारण खुलाएको छैन र बगको समस्या कहिले समाधान हुने भन्ने मिति पनि तोकेको छैन । टेक क्रन्च वेबसाइटको रिपोर्ट अनुसार, बगकै कारण धेरै ट्विटर अकाउन्ट सस्पेन्ड भइरहेको र कतिपयका ट्विट पनि डिलिट भइरहेको घटनाको भेउ प्रयोगकर्ताले पाउन सकिरहेका छैनन् ।', 'ट्विटरका मासिक सक्रिय प्रयोगकर्ता २३ करोड ६० लाख रहेकोमा यस बगबाट कति प्रभावित छन् भन्ने यकिन तथ्यांक आएको छैन ।', 'एजेन्सी']"
चिनियाँ कम्पनीले बनाउँदैछ शरीरमा लगाउन मिल्ने स्मार्टफोन,"['चिनियाँ स्मार्टफोन ब्राण्ड न्यूबियाले विश्वमै पहिलोपटक शरीरमा पहिरिन सकिने स्मार्टफोन ल्याउने भएको छ ।', 'बार्सिलोनामा हुने मोबाइल वर्ल्ड कंग्रेस, २०१९ मा कम्पनीले एउटा फ्लेक्सिबल स्मार्टफोन लञ्च गरी कम्पनीले आफ्नो उपस्थिति जबरजस्त दर्ज गर्दैछ । नुबिया अल्फा नामक उक्त डिभाइस यसअघि जर्मनीको बर्लिनमा आयोजित आइएफए २०१८ मा प्रदर्शन गरिएको थियो । यद्यपि, त्यतिबेला कम्पनीले उक्त डिभाइसको डमी प्रोटोटाइप मात्र प्रदर्शन गरेको थियो, जुन काम गर्ने खालको थिएन । अब चाहिँ कम्पनीले यो डिभाइसलाई विश्वव्यापी रुपमा लञ्च गर्ने तयारी गरेको हो ।', 'नुबिया अल्फा स्मार्टफोनलाई हातको नाडीमा लगाउन सकिन्छ । यसको डिस्प्ले ठूलो आकारको र कव्र्ड रहेको छ । यसमा फ्लेक्सिबल डिस्प्ले टेक्नोालेजीको प्रयोग गरिएको छ । यो डिभाइसमा फ्रन्ट क्यामराका साथै माइक्रोफोन पनि रहेको छ । डिभाइसको दुबैतर्फ बटन हुनुका साथै पछिल्लो भागमा चार्जिंग पिन्स र मुटुको धड्कनको रेट मापन गर्ने सेन्सर रहनेछ ।', 'कम्पनीले यो डिभाइसको मूल्य तथा अन्य फिचरका बारेमा विस्तृत विवरण दिएको छैन ।', 'स्मरण रहोस् मोबाइल वल्र्ड कंग्रेसमा सामसुङले पनि आफ्नो पहिलो फोल्डेबल डिभाइस सार्वजनिक गर्नेछ । हुवावे पनि यो दौडमा रहेको छ । र, यसमा अहिले न्यूबिया थपिएको हो ।', 'यद्यपि न्यूबिया अल्फा पहिरिन मिल्ने स्मार्टफोन निर्माणको पहिलो प्रयास होइन । यसअघि गत वर्ष जेडटिइ कम्पनीले आफ्ना एक्सोम एम डिभाइस पेश गरेको थियो । जसमा दुईवटा डिस्प्ले र बीचमा एउटा जोर्नी थियो ।', 'एजेन्सीको सहयोगमा']"
फेसबुकमा २५ करोड फेक अकाउन्ट,"['सोसल मिडिया साइट फेसबुक आफैंमा एउटा पूरा संसार हो । आफ्ना दुई अर्बभन्दा धेरै प्रयोगकर्ताको संख्यालाई आधार मान्दा यो विश्वको सबैभन्दा धेरै जनसंख्या भएको देश भन्दा हुन्छ ।', '२ अर्बभन्दा धेरै मानिसले महिनामा कम्तीमा एकपटक फेसबुक लगइन गर्दछन् । यस्ता प्रयोगकर्तालाई फेसबुकले मन्थली एक्टिभ युजर्स मान्दछ । तर, मासिक सक्रिय प्रयोगकर्ता भनिएका २ अर्ब ३२ करोड फेसबुक अकाउन्टमध्ये झण्डै २५ करोडभन्दा धेरै नक्कली खाता भएको पाइएको छ ।', 'फेसबुकले सन् २०१८ को आफ्नो वार्षिक प्रतिवेदनमा उल्लेख गरे अनुसार सो वर्षको चौथो त्रैमासिक अर्थात् अक्टोबरदेखि डिसेम्बरसम्मको अवधिमा फेसबुकका मासिक एक्टिभ युजर्समध्ये ११ प्रतिशतको फेसबुक अकाउन्ट फेक अर्थात् डुप्लिकेट भएको पाइएको छ । सन् २०१५ मा यस्ता फेक अकाउन्टको संख्या ५ प्रतिशत थियो ।', 'सन् २०१५ को डिसेम्बरमा फेसबुकका मासिक सक्रिय प्रयोगकर्ताको संख्या १.५९ अर्ब थियो । सन् २०१८ को डिसेम्बरमा यो संख्या बढेर २ अर्ब ३२ करोड पुगेको छ । तर, तीमध्ये २५ करोड नक्कली खाताधारी रहेका छन् ।', 'कुनै पनि फेसबुक प्रयोगकर्ताले आफ्नो एउटा प्रमुख फेसबुक अकाउन्टबाहेक खोलेका अन्य फेसबुक अकाउन्टलाई डुप्लिकेट अकाउन्ट, नक्कली खाता वा फेक अकाउन्ट भनिन्छ । यस्ता फेक अकाउन्टलाई दुई वर्गमा विभाजन गरिन्छ । एकखाले फर्जी अकाउन्ट कुनै कारोबार, कुनै संगठन वा गैरमानवीय इकाइद्वारा बनाइएका हुन्छन् । त्यसमा फेसबुक पेजको प्रयोग गर्ने खाता पनि हुन्छन् । अर्कोथरी फेसबुक अकाउन्टचाहिँ पूर्णरुपमा फर्जी हुन्छन् । कुनै उद्देश्यका लागि खोलिएका हुन्छन् । त्यस्ता अकाउन्ट फेसबुकमा स्पामको रुपमा हुन्छन् र फेसबुकको सेवा तथा नियमलाई पनि उल्लंघन गर्दछन् ।', 'फेसबुकको आन्तरिक समीक्षाबाट त्यस्ता नक्कली खाताको पहिचान गरिन्छ । फेसबुकका अनुसार विश्वमा अहिले फेसबुकका दैनिक सक्रिय प्रयोगकर्ताको औषत संख्या १ अर्ब ५२ करोड पुगेको छ । त्यो संख्या सन् २०१७ मा १ अर्ब ४० करोड रहेको थियो ।', 'फेसबुकका दैनिक सक्रिय प्रयोगकर्ताको संख्यामा वृद्धि गर्नमा भारत, इण्डोनेसिया तथा फिलिपिन्सजस्ता देशको महत्वपूर्ण योगदान रहेको छ ।', 'एजेन्सी']"
हुवावे काण्डमा के हुँदैछ ?,"['पछिल्लो समयमा चिनिया स्मार्टफोन तथा टेलिकम उपकरण कम्पनी हुवावे तीव्र अन्तर्राष्ट्रिय विवादको केन्द्र बनेको छ ।', 'यसका प्रडक्टहरुबाट उत्पन्न सुरक्षा चुनौतिको बारेमा विभिन्न देशहरुले चासो देखाएका छन् । यहीँ हप्ता जर्मनीले आगामी पुस्ताको मोबाइल नेटवर्कमा हुवावेलाई प्रतिबन्ध लगाउने घोषणा गरेको छ ।', 'हुवावेमाथि अमेरिकामा विभिन्न खाले व्यापारिक गोपनियता चोरी गरेको आरोप लागेसँगै यसका प्रमुख वित्तिय अधिकारी मेंग वान्झोउ क्यानडामा पक्राउ परिन् ।', 'कतिपय देशहरुले हुवावेलाई चीनले प्रोक्सीको रुपमा प्रयोग गरी आफ्ना प्रतिद्वन्दी मुलुकहरुको जासूसी गर्ने तथा विभिन्न महत्वपूर्ण सूचनाहरु हात पार्ने गरेको आशंका गर्ने गरेका छन् । तर हुवावेले भने आफु स्वतन्त्र कम्पनी रहेको हुँदा चिनिया सरकारलाई कर बाहेक अरु कुनै कुरा नदिने प्रष्ट पार्दै आएको छ ।', 'तर विश्लेषकहरु भने यो कुरा मान्न तयार छैनन् । मिडियामा खासै आउन नरुचाउने हुवावेका संस्थापक रेन झेंगफेइ चिनिया सेनाको पूर्व इन्जिनियर हुनुका साथै सन् १९७८ मा चिनिया कम्युनिष्ट पार्टी प्रवेश गरेका व्यक्ति हुन् ।', 'हुवावे काण्डका केही तथ्यहरुः', '· सन् २०१२ अक्टोबर : अमेरिकी कंग्रेसको एउटा समितिले गहन अनुसन्धान पश्चात् हुवावे र जेडटिइ कम्पनी अमेरिकाको सुरक्षाको लागि खतरा भएको ठहर गरेको ।', '· सन् २०१३ को जुलाई : अमेरिकी जासुसी संस्था सिआइएका पूर्वप्रमुखले हुवावेमाथि चीन सरकारको जासुसी गरेको आरोप लगाएपछि हुवावेले त्यस्तेा आरोप अस्विकार गरेको ।', '· सन् २०१४ को अक्टोबरः अमेरिकी सरकारको एउटा ठेक्का बोलपत्रमा हुवावेमाथि लागेको प्रतिबन्ध खासै महत्वपूर्ण कुरा नभएको हुवावेको प्रतिक्रिया ।', '· सन् २०१८ जुलाई : बेलायतको सरकारी रिपोर्टले हुवावेको ब्रोडब्याण्ड तथा मोबाइल पूर्वाधार उपकरणले देशको सुरक्षामा खतरा उत्पन्न गराउने आशंका व्यक्त गरेको ।', '· सन् २०१८ जुलाई : एप्पललाई पछि पार्दै हुवावे विश्वको दोश्रो ठूलो कम्पनी बन्न सफल ।', '· सन् २०१८ अगष्ट : सुरक्षाको कारण देखाउँदै अष्ट्रेलियाद्वारा हुवावे र जेडटिईमाथि फाइभ जी नेटवर्कमा प्रतिबन्ध लगाउने घोषणा ।', '· सन् २०१८ नोभेम्बर : न्युजिल्याण्डले फाइभ जी नेटवर्कबाट हुवावेलाई प्रतिबन्ध ।', '· सन् २०१८ डिसेम्बर १ : हुवावेका प्रमुख वित्तिय अधिकृत मेंग वांगझोउ क्यानडामा पक्राउ ।', '· सन् २०१८ डिसेम्बर २४ : बेलायतको आकस्मिक सेवाको सूचना प्रणालीबाट हुवावेका उपकरण हटाइएको ।', '· सन् २०१९ जनवरी ४ : कम्पनीको टि्वटर अकाउन्टबाट टि्वट गर्नका लागि आइफोन प्रयोग गरेको अभियोगमा हुवावेका दुईजना कर्मचारीमाथि कारवाही ।', '· सन् २०१९ जनवरी १२ : जासूसीको आरोपमा पोल्याण्डमा पक्राउ परेका एक कर्मचारीलाई हुवावेद्वारा बर्खास्त ।', '· सन् २०१९ जनवरी १५ : एउटा दुर्लभ अन्तर्वार्ताका क्रममा हुवावेका संस्थापक रेन झेंगफेइद्वारा चीन सरकारले आफुहरुसँग कहिल्यैपनि जासूसी गर्न नअह्राएको स्पष्टोक्ति ।', '· सन् २०१९ को जनवरी १६ : अमेरिकी व्यवसायिक साझेदारसँगबाट व्यापारिक गोपनियता चोरी गरेकेा विषयमा अमेरिकाले हुवावेमाथि अनुसन्धान गरिरहेको वालस्टि्रट जर्नलको खुलासा ।', '· सन् २०१९ जनवरी १७ : अक्सफोर्ड विश्वविद्यालयद्वारा हुवावेबाट प्राप्त हुने दान तथा प्रायोजन बहिष्कार गरेको घोषणा ।', 'हुवावे कति स्वतन्त्र छ ?', 'हुवावे अनुसन्धान र विकासमा सबैभन्दा धेरै लगानी गर्ने मध्येको एक कम्पनी हो । सन् २०१७ मा हुवावेले अनुसन्धान र विकासका लागि १३ अर्ब २० करोड खर्च गरेको थियो । सन् २०१८ मा कम्पनीले त्यो भन्दा धेरै खर्च गरेको छ ।', 'तर चीन सरकारले विभिन्न प्रयोगकर्ताको संवेदनशील नेटवर्क ह्याकिंगका लागि आफ्ना डिभाइसहरु मोडिभाई गर्न निर्देशन दिनसक्ने आशंका कतिपयले गर्ने गरेका छन् ।', 'प्रतिद्वन्दी मुलुकहरुको पूर्वाधारणमा गहिरो उपस्थिति जनाएको आफ्नो देशको कम्पनीलाई चीन सरकारले कसरी स्वतन्त्र रहन देला ? भन्ने संसय समेत प्रकट गरिएको छ ।', 'बीबीसी']"
अब ह्वाट्सएपको मेसेज फरवार्डमा बन्देज,"['इन्स्ट्यान्ट मेसेजिङ एप ह्वाट्सएपले फेक न्यूजविरुद्ध लड्नका लागि कम्मर कसेको छ ।', 'ह्वाट्सएपले विश्वभरका प्रयोगकर्ताका लागि मेसेज फरवार्ड गर्नमा सीमा तय गरेको छ । अब एकजना प्रयोगकर्ताले एउटा मेसेजलाई अधिकतम पाँच पटकसम्म मात्र फरवार्ड गर्न सक्नेछन् ।', 'फेसबुक स्वामित्वको ह्वाट्सएपमा अहिले प्रयोगकर्ताले २० पटकसम्म मेसेज फरवार्ड गर्न सक्दछन् ।', 'ह्वाट्सएपका अनुसार झण्डै आधा वर्षसम्म यस नियमका नतिजाको बारेमा अध्ययन गरी विश्वभर यसलाई लागू गर्ने फैसला गरिएको हो । जसअनुसार फरवार्ड लिमिट फिचरमा प्रयोगकर्ताले फरवार्ड गर्न सक्ने मेसेज संख्या कटौती गरिएको हो ।', 'यसबाट फेसबुकलाई प्राइभेट मेसेज सम्प्रेषण गर्ने उत्कृष्ट प्लेटफर्मको रुपमा स्थापित गर्न खोजिएको ह्वाट्सएपको भनाइ छ ।', 'आगामी दिनमा भाइरल सामाग्रीहरुलाई काबूमा राख्नका लागि समेत नयाँ विकल्पहरु ल्याइने ह्वाट्सएपले जनाएको छ ।', 'अहिले एउटा ह्वाट्सएप ग्रुपमा अधिकतम २ सय ५६ जना प्रयोगकर्ता जोडिन सक्दछन् । तर तयाँ फिचरसँगै अब एकजना प्रयोगकर्ताले ग्रुपको माध्यमबाट १२ सय ८० जनासम्म एउटा मेसेज पुर्याउन सक्दछ । यसअघि ग्रुपमार्फत ५१ सय २० जनासम्म एकसाथ मेसेज सम्प्रेषण गर्न सकिन्थ्यो ।', 'फेसबुक र ह्वाट्सएपलाई फेक न्यूज फैलाउने प्लेटफर्मको रुपमा बुझ्न थालिएको बेला ह्वाट्सएपले यस्तो कदम चालेको हो ।', 'अघिल्लो हप्ता फेसबुकले झण्डै ५ सय वटा फेसबुक पेज हटाएको जनाएको थियो । मध्य युरोप, युक्रेन तथा पूर्वी युरोपेली देशहरुमा फेक न्यूज फैलाएको आरोपमा ती फेसबुक पेजमाथि बन्देज लगाइएको छ ।', 'बीबीसी']"
"मोबाइल एप र गेममा वार्षिक ७१ अर्ब डलर खर्च, एप्पल र गुगलले कति कमाए ?","['वर्षौँ देखिएको एउटा ट्रेण्ड के छ भने एन्ड्रोइड प्रयोगकर्ताले गुगल प्ले स्टोरमा गर्ने खर्च भन्दा एप्पल आइओएस प्रयोगकर्ताले एप स्टोरमा बढि खर्च गर्दै आएका छन् ।', 'गत वर्ष सन् २०१८ मा पनि एप्पलको त्यो अग्रता कायमै रह्यो । हालै सार्वजनिक भएको एक रिपोर्ट अनुसार एप स्टोरबाट एप्पलले आम्दानी गरेको रकम गुगल प्ले स्टोरबाट गुगलले आम्दानी गरेको भन्दा बढि छ ।', 'तर गुगलका लागि सुखद कुरा के छ भने एपहरुबाट गुगल प्ले स्टोरले गर्ने आम्दानीको वृद्धि दर एप्पलको एप स्टोरको वृद्धिदर भन्दा बढि छ ।', 'सन् २०१८ मा गुगल प्ले स्टोरले २४ अर्ब ८० करोड आम्दानी गरेको छ । जबकी एप्पलको एप स्टोरले त्यसको झण्डै दोब्बर अर्थात् ४६ अर्ब ६० करोड आम्दानी गर्न सफल भएको छ ।', 'अर्कोतर्फ एन्ड्रोइड एप मार्केटमा सन् २०१७ मा भन्दा २७.३ प्रतिशतले वृद्धि भएको छ । प्ले स्टोरले सन् २०१७ मा साढे १९ अर्ब डलर मात्र कमाई गरेको थियो । उता एप स्टोरको आम्दानीको वार्षिक वृद्धिदर भने गुगलको भन्दा केही कम अर्थात् २०।४ प्रतिशत रहेको छ ।', 'यद्यपि सन् २०१८ मा गुगल प्ले स्टोर र एप्पल एप स्टोर दुबैको आम्दानीको वृद्धिदर सन् २०१७ को भन्दा कम भएको हो । सन् २०१७ मा यस्तो वृद्धिदर दुबै कम्पनीको समान अर्थात् ३४ प्रतिशत थियो ।', 'एउटा महत्वपूर्ण तथ्य के भने गुगल प्ले स्टोरको उक्त आम्दानीको विवरणमा विश्वको सबैभन्दा ठूलो एप मार्केट चीन भने समावेश छैन । किनकी चीनमा गुगलका सेवाहरु प्रतिबन्धित छन् । अर्कोतर्फ एप्पलको एपस्टोर तथा अन्य सेवाहरु चाहीँ चीनमा खुल्ला छन् ।', 'रिपोर्ट अनुसार गुगल प्ले स्टोरमा सबैभन्दा धेरै कमाई गर्ने एप टिन्डर बनेको छ । त्यस्तै प्यान्डोरा, गुगल ड्राइभ तथा गुगल वन पनि धेरै कमाई गर्ने एपमा परेका छन् । लिनेज एम, पोकेमोन गो, क्लास रोयल, क्लास वा क्लान्स, क्यान्डी क्रस सागा जस्ता गेमहरु पनि गुगलका लागि धेरै आम्दानी गरिदिने एप बनेका छन् ।', 'तथ्यांक अनुसार सन् २०१८ मा मोबाइल प्रयोगकर्ताहरुले एप र गेममै ७१ अर्ब ३० करोड डलर खर्च गरेका छन् । जबकी सन् २०१७ मा एप तथा गेमहरुमा मोबाइल प्रयोगकर्ताले ५८ अर्ब १० करोड खर्च गरेका थिए । एजेन्सी']"
अमेजन मालिक डिभोर्स प्रकरणः अमेजनको भविष्य के हुन्छ ?,"['बिहे गरेलगत्तै म्याकेन्जी बेजोसले आफ्नो पति जेफ बेजोसलाई गाडीमा चढाएर न्युयोर्कदेखि सिएटल सम्म पुर्\u200dयाइन् । त्यो यात्राका क्रममा नै बेजोसले भावी व्यावसायिक योजना तयार गरे, जसले अन्ततः अहिलेको विश्वको सबैभन्दा मूल्यवान कम्पनी अमेजनको सूत्रपात गर्यो ।', 'अहिले २५ वर्ष पछाडि पनि म्याकेन्जी पुनः ड्राइभर सिटमा छिन् । तर, फरक प्रसंग र परिस्थितिमा । २५ वर्षअघि जेफले अमेजन कम्पनीको खाका कोरेका थिए । तर अहिले उनकी डिभोर्सी म्याकेन्जी यस्तो हस्तक्षेपकारी अवस्थामा पुगेकी छिन् जसले विश्वको सबैभन्दा मूल्यवान कम्पनी अमेजनमाथि उनका भूपू लोग्नेको नियन्त्रणलाई कटौती गर्न सक्छिन् ।', 'विश्वको सबैभन्दा धनी दम्पति जेफ र म्याकेन्जीले गत बुधबार एउटा संयुक्त विज्ञप्ति जारी गर्दै आफूहरु वैवाहिक सम्बन्धबाट अलग्गिएको घोषणा गरे । त्यो डिभोर्स विश्वको सबैभन्दा महंगो डिभोर्स पनि भएको छ ।', 'यो सम्बन्ध विच्छेदसँगै कम्पनीका मालिक जेफको अमेजनमा रहेको शेयर स्वामित्व उल्लेखनीय रुपमा घट्नेछ भने म्याकेन्जी अमेजनको सबैभन्दा ठूलो शेयर होल्डर मध्येकी एक बन्नेछिन् ।', 'अमेरिकाको वाशिङटनको कानून अनुसार दम्पत्तीले वैवाहिक सम्बन्धमा रहँदा जोडेको सम्पत्ति डिभोर्स हुँदा आधा आधा बाँड्नु पर्दछ ।', 'सोही कानून अनुसार अब जेफ र म्याकेन्जीको आफूहरुको विवाहपछि स्थापित अमेजन कम्पनीमा रहेको शेयर आधा आधा बाँड्नुपर्नेछ । अर्थात् जेफ बेजोसको हालको १ खर्ब ३७ अर्ब डलरको सम्पत्तीको आधा हिस्सा म्याकेन्जीले प्राप्त गर्नेछिन् ।', 'यद्यपि, यो दम्पत्तिले वैवाहिक जिवनअघि वा पछि कुनै अलग सम्झौता गरेको वा डिभोर्सपछि सम्पत्तिको बाँडफाँडको सम्बन्धमा अरु कुनै समझदारी गरेको पनि हुनसक्छ । तर अहिलेसम्म त्यस्तो विषय जानकारीमा आएको छैन ।', 'बेजोस दम्पत्तिको क्यालिफोर्निया, टेक्सास, वाशिङटन डिसीलगायतका ठाउँमा घरजग्गा तथा सम्पत्ति रहेको छ । त्यो सबै सम्पत्ति पनि आधा आधा बाँडिनेछ ।', 'वकिलहरुका अनुसार बेजोसको अहिले अमेजन कम्पनीमा १६ प्रतिशत शेयर रहेको छ । डिभोर्सपश्चात् उनले पूर्वपत्नीलाई त्यसको आधा शेयर बिक्री गरेर वा ट्रान्सफर गरेर दिनुपर्नेछ ।', 'आफ्नो हातमा कम्पनीको ८ प्रतिशत शेयर हिस्सा परेसँगै म्याकेन्जी पनि जेफसँगै सबैभन्दा धेरै शेयर हुने मालिकमध्येमा पर्नेछिन् र उनले अमेजनमा आफ्ना निर्णयहरु लाद्ने प्रयत्न गर्न सक्छिन् । तर उनको त्यो शेयर स्वामित्व खर्बौँ डलरको कम्पनीमा नियन्त्रण कायम गर्नका लागि पर्याप्त नभएको वकिलहरु बताउँछन् ।', 'अमेजनका एकजना उपाध्यक्ष ड्रिउ हर्डनरले अमेजनको हरेक पक्षमा जेफ उत्तिकै तल्लीन भएर लागिरहेको बताएका छन् ।', 'विश्लेषकहरुका अनुसार अमेजनमा जेफ बेजोसको नेतृत्व तथा पकड फेसबुकका मार्क जुकरबर्ग तथा स्नापच्याटका इभान स्पाइजेलको जस्तो होइन । अन्य कम्पनीका मालिक तथा सीईओहरु आफ्नो बहुमत शेयर स्वामित्व तथा भोटिङ पावरको धाकमा कम्पनीमाथि नियन्त्रण जमाइरहेका हुन्छन् । तर जेफ बेजोस भने त्यसभन्दा बेग्लै सशक्त नेतृत्वदायी क्षमताका कारण दुई दशकदेखि अमेजन हाँकिरहेका छन् । त्यसैले डिभोर्ससँगै शेयर स्वामित्व घटे पनि कम्पनीमा उनको प्रभाव नघट्ने विश्लेषकहरु बताउँछन् । उसै पनि पछिल्ला वर्षहरुमा जेफ बेजोसको अमेजनमा रहेको शेयर घटिरहेको छ । उनले अमेजनको शेयर बेचेर त्यो पैसा आफ्नो रकेट कम्पनी ब्लु ओरिजिनमा लगानी गरिरहेका छन् ।', 'तथापि, यदि जेफ र म्याकेन्जीबीचमा अप्रत्यासित तनाव वा खिचातानी पैदा भएमा त्यसले अमेजनमा अप्रिय अवस्थाको सिर्जना गर्ने विश्लेषकहरुको भनाइ छ ।', 'यद्यपि, म्याकेन्जी स्वयं पनि ८ प्रतिशत शेयर स्वामित्वको आधारमा अमेजनमा घुसेर लफडा गर्ने पक्षमा नरहेको बताइन्छ । उनका सल्लाहाकारहरुले अमेजनमा नियन्त्रण गर्ने प्रयत्न प्रत्युत्पादक हुने भनी उनलाई सुझाउने गरेको बताइन्छ ।', 'उता, न्योयोर्क पोष्टमा प्रकाशित समाचार अनुसार म्याकेन्जीसँगको डिभोर्सलगत्तै जेफ बेजोसले अर्की एकजना महिलामाथि आँखा लगाइसकेका छन् ।', 'सिएनएनबाट']"
यी हुन् सबैभन्दा उत्कृष्ट सेल्फी क्यामरा भएका स्मार्टफोन,"['नयाँ फोन खरीद गर्ने बेलामा अहिलेको पुस्ताका धेरै मानिसको ध्यान यो फोनले कस्तो सेल्फी खिच्दछ भन्नेमै हुन्छ ।', 'धेरैले आफ्नो लागि नयाँ फोन किन्दा यसको सेल्फी क्यामरा अर्थात् फ्रन्ट क्यामराको क्षमतालाई मापदण्ड बनाउने गरेको पाइन्छ । स्मार्टफोन प्रयोगकर्ताको यहीँ आनीबानीलाई ध्यान दिँदै विश्वका स्मार्टफोन निर्माता कम्पनीहरुले एक पछि अर्को गर्दै गज्जबको सेल्फी फिचर तथा शक्तिशाली फ्रन्ट क्यामरामा जोड दिने गरेका छन् ।', 'आखिर बजारमा रहेका स्मार्टफोन मध्ये कुन स्मार्टफोनको सेल्फी क्यामरा सबैभन्दा उत्कृष्ट छ त ? हालै एक रिपोर्टले स्मार्टफोनको सेल्फी क्यामराको उत्कृष्टताको सूची सार्वजनिक गरेको छ ।', 'स्मार्टफोन क्यामराको परीक्षण तथा सूचिकरण गर्ने डिएक्स ओ मार्क इमेज ल्याब्सले सबैभन्दा उत्कृष्ट फ्रन्ट क्यामरा भएका स्मार्टफोनको सूचि सार्वजनिक गरेको छ ।', 'जस अनुसार गुगल पिक्सेल थ्री र सामसुङ ग्यालेक्सी नोट नाइन सबैभन्दा उत्कृष्ट सेल्फी क्यामरा भएको स्मार्टफोनको सूचिमा संयुक्त रुपमा पहिलो नम्बरमा परेका छन् । यी दुबै स्मार्टफोनले ९२ अंक पाएका छन् ।', 'सूचीमा शाओमीको एम आइ मिक्स थ्री तेश्रो नम्बरमा रहेको छ । जसले ८४ अंक पाएको छ । त्यस्तै चौथो नम्बरमा ८२ नम्बर सहित एप्पलको आइफोन एक्स म्याक्स रहेको छ ।', 'विश्वको नम्बर वान स्मार्टफोन कम्पनी सामसुङको ग्यालेक्सी एस नाइन प्लस सेल्फी क्यामराको उत्कृष्टताको सूचीमा पाँचौँ स्थानमा रहेको छ । यसले ८१ अंक पाएको छ ।', 'त्यस्तै गुगल पिक्सेल टू छैटौँ, हुवावे मेट ट्वान्टी प्रो सातौँ, ग्यालेक्सी एस एट आठौँ, हुवावे पी २० प्रो नवौँ र एप्पल आइफोन एक्स दशौँ नम्बरमा रहेका छन् ।', 'कसरी गरिन्छ सूचीकरण ?', 'डिएक्स ओमार्कका अनुसार सेल्फी क्यामराको उत्कृष्टताको परीक्षणका क्रममा अलग अलग स्थितिमा कम्तीमा १५ सय फोटो तथा २ घण्टाभन्दा बढिको भिडियो रेकर्डिङ गरिएको थियो । मुख्य क्यामराको परीक्षणका लागि अपनाइने विधि नै सेल्फी क्यामराको परीक्षणका लागि प्रयोग गरिएको छ ।', 'एक्सपोजर, रङ, फोकस, टेक्स्चर तथा फ्लासका लागि छुट्टाछुट्टै मापदण्ड तोकेर अंक दिइएको थियो ।', 'एजेन्सीको सहयोगमा']"
फेसबुकबाट ह्वाट्सएपमा मेसेज पठाउन सकिने,"['सोसल मिडिया कम्पनी फेसबुकले आफ्नो मेसेजिङ एपहरुलाई एकिकृत गर्ने योजना बनाएको छ । यदि त्यसो भएमा प्रयोगकर्ताले फेसबुक मेसेन्जर, इन्स्टाग्राम र ह्वाट्सएपबीच एकबाट अर्कोमा मेसेज पठाउन सक्नेछन् ।', 'उल्लेखित तिनवटै एप्सलाई एउटै एपमा समायोजन गरिनेछ । एउटै एपभित्र मेसेन्जर, इन्स्टाग्राम र ह्वाट्सएप खोल्न सकिनेछ र आफ्नो ह्वाट्सएपबाट कुनै मेसेन्जर प्रयोगकर्तालाई समेत मेसेज पठाउन सकिनेछ ।', 'न्युयोर्क टाइम्सको एक रिपोर्ट अनुसार यी एप्सहरुबीच हुने च्याटिङ्ग निकै सुरक्षित अर्थात् एण्ड टू एण्ड इनक्रिप्टेड हुनेछ । यद्यपि फेसबुकले मेसेन्जर, इन्स्टाग्राम र ह्वाट्सएपबीच समायोजन गर्ने कुनै एकिन मिति घोषणा गरेको भने छैन ।', 'फेसबुकले आफ्नो एक विज्ञप्तीमा भनेको छ, ‘हामी मेसेजिङको अनुभवलाई अझै उत्कृष्ट बनाउन चाहन्छौँ । मेसेजिङ्ग फास्ट, सरल र गोप्य होस् भन्ने मानिसहरुको चाहना छ ।’यो सर्भिस सुरु भएसँगै प्रयोगकर्ताले कुनै एक एपबाट अर्को एपमा मेसेज पठाउन सकिनेछ ।', 'यो कदमपश्चात् फेसबुकका सक्रिय प्रयोगकर्ताको संख्यामा पनि वृद्धि हुनेछ । यी तिनैवटा एप्सको समायोजन पछि फेसबुकले एप्पलको आइ मेसेज र गुगलको मेसेज सर्भिसलाई टक्कर दिनेछ ।', 'समाचार अनुसार सन् २०२० को सुरुवात सम्ममा फेसबुकले आफ्ना तिनवटा मेसेजिङ एपलाई समायोजन गर्नसक्ने अनुमान गरिएको छ । एजेन्सी']"
क्यान इन्फोटेक २०१९ को सम्पूर्ण तयारी पूरा,"['११ माघ, काठमाडौं । कम्प्युटर एसोसिएसन नेपाल (क्यान) महासंघले माघ तेस्रो साता आयोजना गर्न लागेको क्यान इन्फोटेक २०१९ को सम्पूर्ण तयारी पूरा भएको छ ।’सुबिसु क्यान इन्फोटेक २०१९ इन एसोसिएसन विथ ई सेवा’ नाम दिइएको मेला माघ १५ देखि २० गतेसम्म ६ दिन चल्नेछ ।', 'सूचना तथा सञ्चार प्रविधिको क्षेत्रमा कार्यरत जनशक्ति, विज्ञ र व्यवसायीहरुको छाता संगठन क्यान महासंघले स्थापनाको दुई वर्षपछि सन् १९९५ देखि निरन्तर क्यान इन्फोटेक आयोजना गर्दै आएको छ ।', 'काठमाडौंको भृकुटीमण्डपमा आयोजना हुने सूचना प्रविधि मेलामा क्यान महासंघका सदस्य संस्थाका साथै विभिन्न राष्ट्रिय र अन्तर्राष्ट्रिय सूचना तथा सञ्चार प्रविधिसम्बन्धी कम्पनीहरुको सहभागिता रहनेछ । मेलामा एकै थलोमा सूचना तथा सञ्चार प्रविधिका नौला प्रविधि र उपकरणको अवलोकन तथा खरिद गर्न सकिनेछ भने नयाँ-नयाँ सफ्टवेयर, सुरक्षा उपकरण र नेपाली प्राविधिकले विकास गरेका प्रविधि प्रदर्शनीमा राखिनेछन् ।', 'नयाँ-नयाँ स्किम', 'क्यान महासंघले मेलाको यो संस्करणलाई विशेष बनाउन नयाँ-नयाँ स्किमहरु ल्याएको छ ।', 'सुबिसुले अवलोकनकर्तालाई लक्षित गरी ल्याएको नयाँ-नयाँ स्किमबारे मेलास्थलमै जानकारी गराउनेछ ।', 'मेला अवलोकनकर्ताले विदेश भ्रमणदेखि स्वदेशकै पर्यटकीय स्थलसम्मको भ्रमणको अवसर पाउनेछन् । बम्पर पुरस्कारबापत इन्डोनेसियाको बाली र थाइल्यान्डको बैंकक भ्रमणका लागि एक/एक जोडीले दुई रातका लागि खाने-बस्नेसहित जाने-आउने टिकट पाउनेछन् । ईसेवा बाट यी सबै सुविधा उपलब्ध गराइएको हो ।', 'त्यस्तै, दैनिक पुरस्कारअन्तर्गत काठमाडौंमा प्याराग्लाइडिङ, त्रिशूलीमा र्\u200dयाफि्टङ, पोखरामा बन्जीजम्प अथवा जिपफ्लायर र केजीएच गु्रप अफ होटल्समा हरेक दिन एक जोडीलाई एक रात बस्ने सुविधा प्रदान गरिनेछ ।', 'यसबाहेक, हरेक दिन पाँच जनालाई दुई हजार रुपैयाँबराबरको सपिङ भौचर प्रदान गरिनेछ । त्यस्तै, ६० जनालाई दुई सय रुपैयाँबराबरको फुड भौचर र मेलाका सहभागीमध्ये ६ जनाले प्रत्येक दिन मुभी टिकट पाउनेछन् । यो अफरमा सहभागी हुन मेला अवलोकनकर्ताले ऋब्ल् टाइप गरेर ३२१२१ मा पठाउनुपर्नेछ । अनलाइन टिकेटिङ ईसेवाको वेबसाइटबाट १० प्रतिशत छुटमा खरिद गर्न सकिनेछ । साथै खल्तीको को एप प्रयोग गरी\xa0 १० प्रतिशत\xa0 छुटमा खरिद गर्न सकिनेछ ।', 'त्यसैगरी, क्यान इन्फोटेकमा एनसेलको पनि आकर्षक स्टल रहनेछ । यस स्टलबाट अवलोकनकर्ताले आफ्नो एनसेल थि्रजी सिमलाई सहजै फोरजी सिममा परिवर्तन गर्न र नयाँ सिम लिन सक्नेछन् । त्यस्तै, एनसेलको चर्चित सेल्फ केयर एप ‘एनसेल एप’ को बारेमा जानकारी लिनुका साथै डाउनलोड बुथबाट उक्त एप डाउनलोड पनि गर्न सक्नेछन् । यसबाहेक एनसेलको अन्य विविध कस्टमर इन्गेजमेन्टसम्बन्धी गतिविधि पनि रहनेछ ।', 'मेलामा प्रो लिङ्कले नयाँ नयाँ ग्याजेट्सहरु आईपी क्यामेरा, ट्राभल चार्जर, पि्रजेन्टर, फोर जी मोडेम लगायत लन्च गर्दै छ ।', 'यसैगरी बिभिन्न कम्पनीहरुले ल्यापटप, पि्रन्टर, कम्युटर, सि.सी टी.भि, प्रोजेक्टर, एंटीभाइरस, बिधालयमा प्रयोग हुने स्मार्ट बोर्ड लगायतका सामानहरुमा आकर्षक छुट प्रदान गर्ने छन् ।', 'मेलाका आकर्षण', 'यसपटकको मेलामा रोबोट ब्याटल कम्पिटिसनको छुट्टै आकर्षण रहने अपेक्षा गरिएको छ । मेलामा रहने रोबोटिक्स जोनमा पाँच दिनसम्म रोबोट ब्याटल कम्पिटिसन हुनेछ । जसमा मावि, उच्च मावि तथा इन्जिनिरिङ कलेजका विद्यार्थीले बनाएका रोबोटबीच ब्याटल कम्पिटिसन गराइनेछ । प्रतिस्पर्धामा प्रथम र द्वितीय हुने टिमलाई नगद पुरस्कार प्रदान गरिनेछ ।', 'त्यस्तै, मेलामा इन्नोभेसन प्याभिलन समेत रहनेछ । इन्नोभेसन प्याभिलनमा प्रविधिको प्रयोगबारे जानकारी गराइन्छ ।', 'प्रभु इन्स्योरेन्सले प्रदर्शनीस्थल र स्टलको २ करोड रुपैयाँबराबरको बिमा गर्नेछ । त्यस्तै, कम्पनीले प्रत्येक स्टललाई पाँचवटा बिमा पोलिसी प्रदान गर्नेछ ।', 'सूचना प्रविधिदेखि बैंक, बिमासम्मको सहकार्य', '२५औं संस्करणको क्यान इन्फोटेकको मुख्य प्रायोजक सुबिसु केबलनेट प्रा.लि. हो भने एसोसिएट प्रायोजक ई सेवा फोन पे प्रा.लि. हो । डाइमन्ड स्पोन्सरमा प्रभु ग्रुप रहेको छ । त्यस्तै, गोल्ड स्पोन्सरमा एनसेल प्रा.लि. र लर्ड बुद्ध एजुकेसन फाउन्डेसन रहेका छन् । मेलाको सिल्भर स्पोन्सरमा प्रोलिङ्क, एस-पावर बिपिई प्रा.लि. र टेक्नोस कर्पोरेसन (नेपाल) प्रा.लि. तथा पि्रन्ट स्पोन्सरमा एक्सन प्वाइन्ट नेपाल रहेको छ । क्यान इन्फोटेकको अफिसियल पार्टनर नेपाल क्लियरिङ हाउस लिमिटेड, अफिसियल बैंक प्रभु बैंक, बिमा पार्टनर प्रभु इन्स्योरेन्स लिमिटेड, अफिसियल स्पोन्सरमा नेपाल टेलिकम र अफिसियल अनलाइन टिकेटिङमा एफ वान सफ्ट इन्टरनेसनल प्रा.लि. रहेका छन् ।', 'जानकी टेक्नोलोजी प्रा.लि. अफिसियल एसएमएस पार्टनर र अफिसियल डिजिटल मार्केटिङ पार्टनरको भूमिकामा रहेको छ । मेलाको अफिसियल अनलाइन पेमेन्टमा ई-सेवा फोनपे प्रा.लि., अफिसियल इन्टरनेट सर्भिस प्रोभाइडरमा सुबिसु केबल नेट प्रा.लि. र अफिसियल सिसिटिभी पार्टनरमा ई-थ्री सेल्स एन्ड सर्भिस प्रा.लि. रहेका छन् ।', 'कुल १७५ स्टल रहने मेलामा हार्डवेयर सेल्स तथा मेन्टिनेन्स, पावर सोलुसन्स, मोबाइल एसेसोरिज, डिलर र डिस्टि्रव्युटर्स, इन्टरनेट सेवाप्रदायक, टेलिकम्युनिकेसन्स, आईसिटी कलेज तथा ट्रेनिङ इन्स्टिच्युट, सˆटवेयर सोलुसन्स, पेमेन्ट सोलुसन्सलगायतका स्टल रहनेछन् । मेला अवलोकनका लागि सर्वसाधारणलाई प्रवेश शुल्क १०० रुपैयाँ र विद्यार्थीलाई ५० रुपैयाँ तोकिएको छ । माघ १७ गते बिजनेस डेका दिन भने सबैले १०० रुपैयाँ प्रवेश शुल्क तिर्नुपर्नेछ ।', 'प्रविधि मेलामा सामूहिक रुपमा आउन चाहने सरकारी विद्यालयमा अध्ययनरत विद्यार्थीले विद्यालयबाट पत्र लिएर आएमा निःशुल्क प्रवेश पाउनेछन् । त्यस्तै, जेष्ठ नागरिक र अपांगता भएका व्यक्तिलाई पनि निःशुल्क प्रवेशको सुविधा दिइएको छ ।']"
"भारतले अन्तरीक्षमा जनावर होइन, रोबोट पठाउने","['भारतीय अन्तरीक्ष एजेन्सी इसरोले अन्तरीक्षमा परीक्षणका लागि जनावरको साटो रोबोट पठाउने भएको छ ।', 'विभिन्न देशहरुले अन्तरीक्ष परीक्षणका लागि कुकुर तथा बाँदर लगायतका जनावर पठाउने गरेकोमा भारतले भने रोबोट पठाउने निर्णय गरेको हो ।', 'सन् २०२१ मा अन्तरीक्षमा मानिस पठाउने योजनामा रहेको भारतले त्यसअघिको परीक्षण प्रक्रियाका लागि यन्त्र मानव अर्थात् रोबोटको सहारा लिनेछ ।', 'इशरो प्रमुख के शिवनले अन्तरीक्षमा हुने जटिल प्रकारका परीक्षण प्रक्रियामा कमजोर जनावरहरुलको साहरा लिने र दुःख दिने आफूहरुको उद्देश्य नभएको बताएका छन् ।', 'गगनयान मिसनका रुपमा अन्तरीक्षमा भारतीय अन्तरीक्षयात्रीलाई पठाउने योजनामा भारत निकै नजिक रहेको उनको भनाइ छ ।', 'स्मरणरहोस् अमेरिका, रुस तथा चीन जस्ता देशहरुले अन्तरीक्षमा मानिस पठाउनु अघि परीक्षणको लागि जनावर पठाएका थिए ।', 'जनावर किन नपठाउने ?', 'बीबीसीसँगको कुराकानीमा इसरो प्रमुखले अन्तरीक्षमा जनावर नपठाउने निर्णय सही रहेको बताएका छन् । अमेरिका र रुसले परीक्षणका लागि भन्दै अन्तरीक्षमा जनावर पठाउने समयमा अहिलेको जस्तो अत्याधुनिक प्रविधि अस्तित्वमा थिएन । मानव रोबोट पनि बनिसकेको थिएन । त्यसैले ती देशहरुले जनावरको ज्यान जोखिममा पारेर अन्तरीक्षमा पठाए । तर अहिले यस्तो परीक्षणका लागि अत्याधुनिक प्रविधिहरु रहेको हुँदा जनावरको साटो प्रविधिको सहारा लिन लागेको उनको भनाइ छ ।', 'अन्तरीक्षमा मानिस पठाउनुअघि इसरोले विभिन्न दुईवटा परीक्षणका लागि रोबोठलाई अन्तरीक्षमा पठाउनेछ ।', 'तर विज्ञहरुले भने रोबोटबाटै परीक्षण गरेर आउने नतिजामा भर पर्नु खतरनाक हुनसक्ने बताउँछन् । किनकि कुनै पनि जीवित वस्तु र रोबोटको बीचमा भिन्नता हुन्छ । कुनै पनि जीवित वस्तु नपठाएको यानको उडानमा पहिलोपल्ट सीधै मानिसलाई पठाउनु जोखिमपूर्ण हुने बताइन्छ ।', 'इसरोले भने गगनयान अन्तरीक्ष योजना निकै तीव्र गतिमा अघि बढिरहेको र यो वर्षको अन्तसम्ममा अन्तरीक्षमा जाने यात्रीको खोजी पनि पूरा हुने जनाएको छ ।', 'भारतको यो महत्वाकांक्षी अन्तरीक्ष योजनाको लागत १ खर्ब भारु रहेको छ । गत वर्ष भारतीय स्वतन्त्रता दिवसको अवसरमा प्रधानमन्त्री नरेन्द्र मोदीले यसको घोषणा गरेका थिए ।', 'सन् २०२० मा अन्तरीक्षमा पहिलो रोबोट पठाउने र सन् २०२१ को जुलाईसम्ममा दोश्रो परीक्षणका लागि रोबोट पठाउने योजना रहेको छ । अन्ततः सम्पूर्ण परीक्षण पूरा गरी डिसेम्बर २०२१ मा भारतले अन्तरीक्षमा मानिस पठाउनेछ । यदि यो मिसन सफल भएमा भारत अन्तरीक्षमा मानिस पठाउने चौथो देश हुनेछ ।', 'विश्वमा पहिलोपटक तत्कालीन सोभियन संघले अन्तरीक्षमा मानव पठाएको थियो । त्यसपछि अमेरिकाले र सन् २००३ मा चीनले अन्तरीक्षमा मानिस पठाइको थियो ।', 'जबकि, बेलायत, फ्रान्स तथा जापानजस्ता देशले अहिलेसम्म अन्तरीक्षमा मानिस पठाउने काममा सफलता पाउन सकेका छैनन् ।', 'बीबीसी']"
फेब्रुअरी २४ मा एलजीको फाइभ जी स्मार्टफोन,"['दक्षिण कोरियाली कम्पनी एल जी इलेक्ट्रोनिक्सले आगामी फेब्रुअरी २४ मा स्पेनको बार्सिलोनामा हुने मोबाइल वर्ल्ड कंग्रेसका अवसरमा आफ्नो पहिलो फाइभ जी स्मार्टफोन लञ्च गर्ने घोषणा गरेको छ ।', 'उक्त फाइभ जी स्मार्टफोन जनवरी २८ सम्म चल्ने मोबाइल वल्र्ड कंग्रेस २०१९ मा प्रदर्शनीमा राखिनेछ ।', 'रिपोर्टअनुसार यसमा क्वालकोमको सबैभन्दा पछिल्लो स्नापड्रागन ८५५ प्रोसेसरको प्रयोग गरिनेछ ।', 'फोनमा ४ हजार मिलिएम्पिएर आवर क्षमताको ब्याट्री हुनेछ, जसले फास्ट चार्जिङ्ग प्रविधि पनि सपोर्ट गर्नेछ ।', 'विश्वमा फाइभ जी नेटवर्कमा चल्ने स्मार्टफोन निर्माणको दौडमा रहेका कम्पनी मध्ये एल जी एक हो । एलजी सँगै सामसुङ, वनप्लस, शाओमी तथा ओप्पो जस्ता कम्पनीहरुले पनि फाइभ जी स्मार्टफोन निर्माणमा काम गरिरहेका छन् ।', 'नयाँ ब्राण्डिङ्गका साथमा एलजीले बजारमा ल्याउने स्मार्टफोनका कारण २०१९ को पहिलो आधा वर्षमा एलजीका स्मार्टफोनको बिक्रिदर ह्वात्तै बढ्ने अपेक्षा गरिएको छ ।', 'एजेन्सी']"
अमेजनमा सामान अर्डर गर्दा रोबोटले गर्न थाल्यो डेलिभरी,"['इ- कमर्श कम्पनी अमेजनले रोबोटबाट ग्राहकहरुको घरसम्म सामानहरु पुर्\u200dयाउने सेवाको परीक्षण सुरु गरेको छ । अमेरिकाको वाशिङटन राज्यमा अमेजनले आफ्नो डेलिभरी रोबोट स्काउटको परीक्षण सुरु गरेको हो ।', 'वाशिङटन राज्यको नोहोमिस काउन्टीमा विभिन्न ६ वटा स्वचालित रोबोट ट्रकबाट ग्राहकको घरसम्म सामानहरुको पूर्\u200dयाउन सुरु गरिएको छ ।', 'सुरुवातमा ती आपूर्ति रोबोटहरु दिनको समयमा मात्र सञ्चालित हुनेछन् र सुरुवातमा अमेजनका कर्मचारी पनि रोबोटको सहयोगमा खटिनेछन् । रोचक त के भने यी रोबोट ट्रकहरु मूल सडकबाट नभै सडकपेटीबाट गुड्नेछन् ।', 'अमेजनका उपाध्यक्ष सिन स्कटका अनुसार स्काउट रोबोट ट्रकहरु अमेजनको सिएटलस्थित अनुसन्धान तथा विकास ल्याबमा तयार गरिएको हो । यो रोबोटले सडक पेटीमा गुडिरहँदा बाटोमा रहेका मानिस, कुकुरहरु तथा अन्य चिजवस्तुलाई समेत राम्रोसँग पहिचान गर्नसक्दछ र दुर्घटनाको सम्भावना रहेको छैन ।', 'एउटा विज्ञापनिक भिडियोमा अमेजनको स्काउट रोबोटले ग्राहकको घरसम्म सामान पूर्\u200dयाएको र सामानको क्रेता घरबाहिर निस्किएलगत्तै रोबोटको ढोका स्वचालित रुपमा खुल्ने र क्रेताले आफ्नो सामान आफै निकाल्न सक्ने देखिएको छ ।', 'यद्यपि रोबोटको उक्त डेलिभरी प्रक्रिया कसरी हुन्छ भन्ने कुराको विस्तृत विवरण दिइएको छैन । साथै यदि ग्राहक उक्त समयमा घरमा नभएमा सामान लिएर गएकेा रोबोटले के गर्छ ? भन्ने कुरा पनि बताइएको छैन ।', 'यद्यपि स्काउट मात्र एउटा रोबोट होइन जसले बजारमा सामानहरुको आपूर्ति गर्दछ । रोबोट कम्पनी स्टारर्ससीप टेक्नोलोजिजले हालै दुई दर्जन यस्ता स्वचालित रोबोटहरु उत्पादन गरेको छ जसले भर्जिनियास्थित कलेजका विद्यार्थीलाई कफी र पिज्जा डेलिभरी गर्दछ ।', 'जर्ज म्यासन विश्वविद्यालयका क्याम्पस हातामा एपमार्फत अर्डर गरिसकेपछि रोबोटले सामान डेलिभर गर्दछ ।', 'त्यस्तै सन फ्रान्सिस्कोमा यसअघि नै विभिन्न प्रविधि कम्पनीहरुले डेलिभरी रोबोट बनाएर प्रयोगमा ल्याइरहेका छन् । यद्यपि यस्ता स्वचालित रोबोटहरु बाटोमा गुडिरहँदा आउने सुरक्षा चुनौतिको बारेमा आलोचना पनि भैरहेको छ ।बीबीसी', '']"
इमेलमा जथाभावी विज्ञापन पठाए १ लाख जरिवाना !,"['६ माघ, काठमाडौं । अनुमति नलिई कुनै खास प्रयोजनका लागि जथाभावी मोबाइल वा इमेलबाट सन्देश पठाउँदै हुनुहुन्छ ?', 'यदि त्यसो हो भने सतर्क हुनुस् । सरकारले संसदमा दर्ता गराएको विज्ञापन नियमनसम्बन्धी विधेयकमा सम्बन्धित व्यक्तिको मञ्जुरीविना इमेल वा मोबाइलमा इमेल वा एसएमएसबाट विज्ञापन गर्न नपाइने ब्यवस्था छ ।', '‘सम्बन्धित व्यक्तिको मञ्जुरीकिना इमेल वा मोबाइलमा इमेल वा एसएमएसबाट विज्ञापनमूलक सन्देश वा इमेल पठाउन पाइने छैन’, विधेयकको दफा १० को उपदफा (१) मा छ ।', 'उक्त व्यवस्थाअनुसार कसुर गर्नेलाई एक लाखसम्म जरिवानाको व्यवस्था गरिएको छ ।', 'तर, कुनै जानकारीमूलक सूचना वा विपद्को खबरका लागि भने नेपाल सरकार, प्रदेश सरकार र स्थानीय सरकारले सम्बन्धित ब्यक्तिको मन्जुरीबिना पनि एसएमएस वा इमेल गर्न बाधा नर्पर्ने उपदफा (२) मा भनिएको छ ।', 'शक्तिशाली विज्ञापन बोर्ड गठन गरिने', 'हाल जो कोहीले जुनसुकै प्रकारले विज्ञापन गर्न सक्छन् । नियमनकारी निकाय छैन ।', 'तर, राष्ट्रिय सभामा प्रस्तुत विज्ञापन नियमनसम्बन्धी विधयकले विज्ञापन बोर्डको ब्यवस्था गरेको छ । सरकारले नियुक्त गरेका व्यक्ति अध्यक्ष हुने बोर्डमा गृह, आपूर्ति, सञ्चार मन्त्रालयका एक/एक जना सह–सचिव सदस्य रहनेछन् ।', 'आमसञ्चार क्षेत्रमा कम्तीमा दश वर्ष अनुभव हासिल गरेका तीन सदस्यको मनोनयन सरकारले गर्नेछ । तीनमध्ये एक महिला अनिवार्य रुपमा हुनुपर्ने व्यवस्था विधेयकको दफा १४ मा छ । एक जना भने विज्ञापनदाता, विज्ञापन एजेन्सी वा विज्ञापन प्रसारण र वितरण गर्ने संघसंस्था मध्येबाट २ जना सदस्य रहनेछन् । बोर्डले विज्ञापनको नियमनसम्बन्धी आवश्यक नीति तय गर्नेछ ।', '', 'विधेयकको परिच्छेद– ५ अनुसार विज्ञापनका लागि केन्द्र, प्रदेश र स्थानीय तहले छुट्टाछुट्टै नियम बनाउन र नियमन गर्न सक्नेछन् । प्रदेशमा विज्ञापनको अनुगमन तथा नियमनका लागि सम्बन्धित प्रदेशको सञ्चार सचिवको अध्यक्षतामा बढीमा ६ सदस्यीय अनुगमन समिति रहनेछन् । समितिको काम, कर्तव्य र अधिकार यो ऐन तथा ऐन अन्र्तगत बनेको नियमावली प्रतिकुल नहुने गरी प्रदेश सरकारले निर्धारण गरे बमोजिम हुने विधेयकको दफा २४ मा भनिएको छ ।', 'कुनै धार्मिक, सांस्कृतिक वा पुरातात्विक स्थल, शैक्षिक वा स्वास्थ्य संस्थाबाट निश्चित दूरी भित्र विज्ञापन निषेधित क्षेत्र भनेर पनि स्थानीय सरकारले तोक्न सक्नेछ ।', 'क्लिन फिड अनिवार्य लागू', 'विधेयकको दफा ६ मा नेपालमा प्रसारण हुने विदेशी टेलिभिजन च्यानलहरूले विज्ञापनरहित (क्लिन फिड) प्रसारण गर्नुपर्ने प्रावधान छ । विधेयकको दफा ६ मा भनिएको छ ‘नेपालमा प्रसारण हुने विदेशी टेलिभिजन च्यानलहरूले नेपाल सरकारले नेपाल राजपत्रमा सूचना प्रकाशन गरी तोकेको मितिदेखि विज्ञापनरहित (क्लिन फिड) प्रसारण गर्नुपर्नेछ ।’ यो विधेयक ऐन बनेर आएपछि नेपालमा प्रसारण हुने विदेशी च्यानलहरूले विज्ञापनरहित प्रसारण गर्नुपर्ने हुन्छ ।', 'दफा ६ को (२)मा विदेशी विज्ञापनलाई नेपालका सञ्चारमाध्यमले प्रसारण गर्दा डबिङ गरी प्रसारण गर्नसमेत नपाउने प्रावधान छ ।', 'केही विषय छुट्याएर विज्ञापन गर्नसमेत बन्देजको गर्ने प्रावधान छ ।', 'सार्वभौमसत्ता, भौगोलिक अखण्डता तथा राष्ट्रिय सुरक्षामा प्रभाव पार्ने कुनै पनि विज्ञापन गर्न, नेपालको अन्तर्राष्ट्रिय सम्बन्धमा प्रतिकूल प्रभाव पार्ने विज्ञापन पनि प्रकाशन गर्न नपाइने भनिएको छ ।', 'राष्ट्रिय झण्डा, गान तथा विभूतिको अवमूल्यन गर्ने, राज्यद्रोह, गाली बेइज्जती तथा अदालतको अवहेलना हुने, हातहतियार विस्फोटक पदार्थ र विद्यालय तथा विश्वविद्यालयका पाठ्यपुस्तकको पनि विज्ञापन गर्न नपाइने व्यवस्था विधेयकमा छ ।', 'विज्ञापनकर्ताको परिचय अनिवार्य', 'यसअघि नामै उल्लेख नभई बिज्ञापन आएको विषयले चर्चा पाएको थियो । तर, अबदेखि विज्ञापनदाताको नाम, ठेगाना स्पष्ट रूपले उल्लेख नभए सम्बन्धित संस्था वा ब्यक्तिले कारबाही भोग्नुपर्ने हुन्छ ।', 'विधेयकको दफा ९ मा विज्ञापनमा कसको तर्फबाट विज्ञापन आएको हो, उक्त व्यक्तिको नाम, ठेगाना स्पष्ट रूपले उल्लेख हुनुपर्ने उल्लेख छ । अन्यथा कानुनअनुसार विज्ञापन प्रकाशन गर्ने सम्बन्धित ब्यक्ति वा संस्थाले भोग्नुपर्ने हुन्छ। सार्वजनिक स्थलबाट देखिने गरी होर्डिङ बोर्ड राख्न र त्यसमा विज्ञापन गर्नका लागि सम्बन्धित स्थानीय तहबाट अनुमति लिनुपर्ने व्यवस्था बिधेयकमा छ । तर, कानुनले उत्पादन तथा विक्री वितरण र उपभोगमा रोक लगाएका बस्तुको विज्ञापन गर्न पाइने छैन ।', 'जुवा खेलाउन वा चिठ्ठा किन्न, किनाउन प्रोत्साहन गर्ने विषयमा पनि विज्ञापन गर्न नपाइने बिधेयकमा उल्लेख छ । त्यस्तै चिकित्सकको सिफारिसमा मात्र बिक्री गरिने औषधीहरुको विषयमा पनि विज्ञापन गर्न नपाइने कानुन बनाउन लागिएको छ ।', 'विद्यालय र विश्वविद्यालयका पाठ्यपुस्तकमा कुनै पनि विज्ञापन गर्न पाइने छैन ।']"
माइक्रोसफ्टको सर्च इन्जिनमाथिको प्रतिबन्ध चीनले हटायो,"['माइक्रोसफ्टको सर्च इन्जिन बिङ्गमाथि चीनले लगाएको भनिएको प्रतिबन्ध हटेको छ । चिनियाँ टेलकम प्रोभाइडर्सहरुले बिगं सर्च इन्जिनमाथिको पहुँच पुनस्र्थापित गरेका हुन् ।', 'गुगललगायतका मुख्य सर्च इन्जिन प्रतिबन्धित रहेको देश चीनमा खुल्ला रहेको एकमात्र विश्वव्यापी सर्च इन्जिन बिंग हो ।', 'माइक्रोसफ्टले निकालेको विज्ञप्तिमा लेखिएको छ, ‘चीनमा बिंगमाथि बन्देज लगाइएको थियो । तर अहिले चाहीँ यो पुनस्र्थापित भएको पुष्टि गर्न चाहन्छौँ ।’', 'गत बुधबार चीन सरकारको निर्देशनमा चीनमा बिगंमाथि प्रतिबन्ध लगाइएको समाचार आएको थियो । तर यसको कारण चाहीँ खुलेको छैन ।', 'स्मरण रहोस् सन् २००६ मा विश्वको सबैभन्दा ठूलो सर्च इन्जिन गुगल चीनमा सुरु गरिएको थियो । तर चीन सरकारले अभिव्यक्ति स्वतन्त्रतामा बन्देज लगाउने तथा वेबसाइटहरु ब्लक गर्ने प्रयास गरेसँगै सन् २०१० मै गुगल सर्च इन्जिन चीनमा बन्द गरिएको थियो । पछिल्लो पटक सेन्सरयुक्त सर्च इन्जिन चीनमा पुनः सुरु गर्ने प्रयास गुगलले गरेपनि तिव्र विरोधका कारण गुगल पछि हटेको थियो ।', 'एजेन्सी']"
कम्प्युटर र स्मार्टफोनबाट एक घण्टा टाढा हुँदा के फाइदा हुन्छ ?,"['काठमाडौं । अघिल्लो महिना एप्पलले स्क्रिन टाइम फिचर लञ्च गर्यो । यसबाट प्रयोगकर्ताले आफ्नो फोन वा ट्याबमा कति समयसम्म बिताएको छु भन्ने कुरा थाहा पाउन सक्दछन् ।', 'यदि तपाईंले उक्त फिचर प्रयोग गर्नुभएको छैन भने प्रयोग गर्दा राम्रो हुन्छ । अफिसको कम्प्युटर, व्यक्तिगत कम्प्युटर वा फोनमा स्क्रिन टाइम चेक गर्नुस् त तपाईंले दिनमा कतिधेरै समय ग्याजेटको स्क्रिनमा हेरेर बिताउनुहुँदो रहेछ भन्ने थाहा हुन्छ ।', 'हामी धेरैले घर तथा कार्यालयमा कम्प्युटर, ट्याबलेट र स्मार्टफोनमा यतिधेरै समय बिताउछौँ कि त्यो कल्पना पनि गर्न सकिँदैन ।', 'अफिसमा इमेल, नोटिफिकेसन, इन्टरनल मेसेजिङ सिस्टम तथा इन्टरनेट सबै मिलाउँदा हामीले हाम्रो समयको धेरै ठूलो हिस्सा खर्चिरहेको पाउँछौँ ।', 'यस्तोखाले प्रविधिले हाम्रो उत्पादकत्व घटाउँछ । छोटो समयका लागि भएपनि यी सबैबाट टाढा रहँदा, भलै एक घण्टाकै लागि किन नहोस्, त्यसले हामीलाई ठूलो फाइदा पुग्दछ ।', 'प्रविधिबाट टाढा', 'अनुसन्धानले यो सावित गरेको छ कि प्रविधितर्फ अत्यधिक झुकावले मानिसको स्वास्थ्य, खुसी तथा उत्पादकत्वमा नकारात्मक असर पार्दछ ।', 'लगातार स्क्रिनमा हेरिरहँदा आँखाको स्वास्थ्यमा असर पर्दछ । चौबिसै घण्टा मोबाइलबाट मेसेज गरिरहने बानीले तनाव तथा डिप्रेसन बढाउँदछ ।', '', 'इन्टरनेटले हाम्रो लगाव तथा लतको दोहन गर्दछ । सन् २०१२ मा अमेरिकी शोधकर्ताले इमेललाई एक्काइशौँ शताब्दीको कार्यालयहरुको सबैभन्दा घातक प्रविधि विचलन हो भनी बताएका थिए ।उनीहरुले शोधका क्रममा कर्मचारीहरुको मुटुको चाल मापन गर्नका लागि मनिटर लगाए । त्यसक्रममा लगातार इमेल चेक गरिरहने वा कम्प्युटरमा लगातार इन्टरनेट ब्राउजिङ गरिरहने कर्मचारीहरुको मुटेको गति तथा तनावको मात्रा बढी रहेको देखियो ।', 'यद्यपि अहिलेको सूचना प्रविधिको युगमा प्रविधिलाई पूर्ण रुपमा हटाउन सकिँदैन । अफिसमा इमेल चेक नगर्ने हो भने काम चल्दैन ।', 'विज्ञहरुका अनुसार सोसल मिडियामा सम्बन्ध तोड्नु भनेको एक किसिमले दुनियाको जिम्मेवारीबाट भाग्नु हो । त्यसैले सोसल मिडिया वा इन्टरनेटबाट अलग्गिएर दुनियाको जिम्मेवारीबाट भाग्नुको साटो हामीले केही समय निकाल्न सक्दछौँ, जसमा प्रविधिको प्रयोगबाट आराम लिने ।', 'तर प्रविधिबाट एक घण्टा टाढा हुनु भनेको कतै लुक्न जानु होइन । यसको अर्थ कामकुरो छाडेर खुरुक्क योगकक्षमा छिर्नु र कसैसँग नबोल्नु पनि होइन । अनि आफ्नो फोन दराजमा बन्द गरेर राख्नु पनि होइन । यसको उद्देश्य भनेको प्राविधिक उपकरण तथा एप्लिकेसन बीचको मल्टी टास्कको हाम्रो कोसिसलाई रोक्नु हो ।', 'अक्सफोर्ड विश्वविद्यालयका प्राध्यापक मेटिस हलवेगका अनुसार जब हामी एउटा कामबाट अर्को काममा ध्यान दौडाउँछौँ तब हामीले सेटअप टाइमलाई गुमाउँछौँ । यसले उत्पादकत्व घटाउँदछ । छोटो समयका लागि टेक्नोलोजीबाट टाढा नरहीकन यो चक्रलाई तोड्न कठीन छ ।', 'हाम्रो दिमागले तुरुन्तै सन्तुष्टि चाहन्छ र यसका लागि हामीले हरेक १० मिनेटमा ह्वाट्सएप, फेसबुक वा इमेल चेक गर्दछौँ । दुर्भाग्य नै भन्नुपर्दछ यस्तो बानी हामीले गर्ने उत्पादनशील कार्यका लागि हानिकारक हुन्छ ।', 'कसरी गर्ने ?', 'राम्रो कुरा के छ भने वैज्ञानिकहरु तपाईं हाम्रो सहयोगका लागि तयार छन् । हरेक दिन कामका बीचमा एक घण्टाको समय निकाल्ने र त्यसमा प्रविधिबाट टाढा रहनु वास्तवमा हाम्रो स्मार्ट योजनाबाट मात्र सम्भव हुन्छ । विज्ञहरुका अनुसार हामीले दिनमा कुनै निश्चित समयमा मात्र आफ्ना इमेल चेक गर्नु उपयुक्त हुन्छ । दिनमा दुई वा तिनपटक सम्म इमेल चेक गर्नका लागि समय छुट्टाउन सकिन्छ ।', 'सोसल मिडिया तथा स्मार्टफोनका विभिन्न फंक्सनका लागि पनि यही रणनीति अपनाउन सकिन्छ । तपाईंले प्रविधि तथा उपकरणबाट टाढिने समयका लागि पनि योजना बनाउन सक्नुहुन्छ ।', 'समयको तालिका बनाउने, फोन चलाउन छाड्ने र बाहिर घुम्न जाने । मौसम खराब छ भने आफूले काम गर्ने ठाउँबाट कम्तिमा बाहिर आएर केहीबेर हिँड्ने, आफ्ना सहकर्मीहरुसँग कुराकानी गर्ने र आनन्दसाथ लञ्च गर्ने ।', 'समस्या प्रविधिमा होइन', '', 'सबै कामका लागि कप्युटरको अगाडि बसिरहन तथा स्मार्टफोनमा टाँसिइरहन आवश्यक हुँदैन । मान्छे हरेक समय अनलाइनमा रहने कुरा पनि हुँदैन । यसका अलावा अधिक निद्रा लिन वा दिनमा एक घण्टा अतिरिक्त समय निकाल्नु वास्तवमा ती ठूला समस्याहरुको समाधान होइन जो हाम्रा खराब बानीव्यहोराको जडमा रहन्छन् । अचानक सोसल मिडिया वा ग्याजेटबाट टाढिएर सम्पर्कविहीन हुने कुराले फाइदा भन्दा धेरै बेफाइदा नै गर्दछ ।', 'क्यालिफोर्निया विश्वविद्यालयका शोधकर्ताका अनुसार जसरी चुरोट पिउने लत भएको मानिसलाई केही समयका लागि एक्कासी चुरोटबाट टाढा बनाउँदा उसमा तनाव बढ्दछ त्यसैगरी मानिसको काममा प्रविधिको प्रभावलाई समाप्त पार्नु वा निकै कम बनाउनु पनि पूर्णरुपमा अव्यवहारिक हुन्छ ।', 'आफ्ना कर्मचारीलाई प्रविधिको गुलाम बन्न नदिनु वास्तवमा कम्पनीहरुको दायित्व नै रहने शोधकर्ता बताउँछन् । यसका लागि व्यवस्थापनले कर्मचारीका लागि इमेल चेक गर्ने निश्चित समय तोक्न सक्दछ । कर्मचारीलाई आफूसँग सम्बन्ध नहुने खालका इमेल समेत पठाएर तत्कालै जवाफ माग गर्दा त्यसले कर्मचारीको काममा बाधा उत्पन्न गर्दछ ।', 'सन् २०१७ मा फ्रान्समा\xa0यस्तो कानून नै बनेको थियो । जस अनुसार कुनैपनि कर्मचारीले अफिस टाइम सकिएपछि आफ्नो इमेल चेक गर्न बाध्य छैनन् ।', '', 'अमेरिकाको न्युयोर्क सिटीले पनि गत वर्ष यस्तै खाले कानून बनायो । गाडी निर्माता कम्पनी फोक्सवागनले सन् २०१२ बाटै कर्मचारीहरुलाई असमयमा इमेल पठाउन बन्द गरेको थियो ।', 'यद्यपि हामीलाई अहिले प्रविधिबाट टाढा भाग्नु सम्भव छैन । तर दिनमा कम्तिमा एक घण्टाका लागि यसबाट छुट्टँिदा हाम्रो स्वास्थ्य तथा कार्यक्षमतामा पर्ने सकारात्मक प्रभावलाई कम नआँकौँ ।', 'स्मार्ट तालिका बनाएर वा डिजिटल टूल्सलाई फरक ढंगले प्रयोग गरेर हामीले अतिरिक्त समय निकाल्न सक्दछौँ ।', 'यदि यसो गर्न सकेनौँ भने प्रविधिले हाम्रो लागि समस्या खडा गरिदिनेछन् । विज्ञ भन्छन्, ‘तपाईं काम गरेर त्यति थाक्नुहुन्छ जति आफ्नो ध्यानलाई पटक पटक भड्काउँदा तपाईंको दिमाग थाकेको हुन्छ ।’', '–बीबीसी']"
"सामसुङले ल्यायो ग्यालेक्सी एम स्मार्टफोन, के छन् फिचर्स ?","['दक्षिण कोरियाली कम्पनी सामसुङले आफ्नो बहुप्रतिक्षित एम सिरिजका स्मार्टफोन सार्वजनिक गरेको छ ।', 'सामसुङले विश्वमै पहिलोपटक भारतमा एम सिरिजका ग्यालेक्सी स्मार्टफोन एम १० र एम २० सार्वजनिक गरेको हो ।', 'यी दुबै स्मार्टफोन भारतमा रहेको कारखानामा उत्पादन गरिएका हुन् । भारतीय बजारलाई नै लक्षित गरेर यी दुई स्मार्टफोन उत्पादन गरिएको बताइएको छ ।', 'सामसुङका यी पछिल्ला दुई स्मार्टफोनलाई चिनियाँ स्मार्टफोन शाओमी, रिएल्म र अनरका स्मार्टफोनको प्रतिस्पर्धी ठानिएको छ । किनकि यी दुई स्मार्टफोनको मूल्य चिनिया स्मार्टफोनकै हाराहारीमा तोकिएको छ । यसले बजेट स्मार्टफोनको बजारमा सामसुङले चिनिया स्मार्टफोनलाई धक्का दिने अपेक्षा गरिएको छ ।', 'सामसुङका ग्यालेक्सी एम १० र एम २० स्मार्टफोन अमेजन डट इन र सामसुङ अनलाइन स्टोरमा समेत तत्कालै उपलब्ध हुनेछन् ।', 'ग्यालेक्सी एम १० को मूल्यको कुरा गर्दा २ गिगाबाइट र्याम र १६ गिगाबाइट स्टोरेज क्षमताको मोडेलको मूल्य ७ हजार ९९० भारु तोकिएको छ । त्यस्तै ३ गिगाबाइट र्याम र ३२ गिगाबाइट स्टोरेज क्षमताको मोडेलको मूल्य ८९९० भारु तोकिएको छ ।', 'त्यसका साथै ग्यालेक्सी एम १० का दुबै मोडेलले ५ सय ५१ जिबी सम्मको माइक्रो एसडी कार्ड सपोर्ट गर्दछ ।', 'त्यस्तै ग्यालेक्सी एम २० स्मार्टफोनको ३ जिबी र्याम र ३२ जिबी स्टोरेजयुक्त मोडेलको मूल्य १० हजार ९९० भारु तोकिएको छ भने ४ जिबी र्याम र ६४ जिबी स्टोरेज मोडेलको मूल्य १२ हजार ९९० भारु रहेको छ ।', 'ग्यालेक्सी एम १० मा ६.२ इन्चको एचडी प्लस इनफिनिटी भी डिस्प्ले रहेको छ । यसमा १.६गिगाहर्जको अक्टाकोर एक्जीनोस ७८७० प्रोसेसर रहेको छ । डुअल सिम सपोर्ट गर्ने यी स्मार्टफोनमा फिंगरप्रिन्ट स्क्यानर प्रविधि राखिएको छैन तथापि फेसब अनलक सिस्टम चाहीँ रहेको छ ।', 'सामसुङ ग्यालेक्सी एम १० मा डुअल लेन्स रियर क्यामरा रहेको छ । जसमा १३ मेगापिक्सेल प्राइमरी सेन्सर र ५ मेगापिक्सेल सेकेन्डरी सेन्सर रहेको छ । त्यस्तै ५ मेगापिक्सेलको फ्रन्ट क्यामरा रहेको छ ।', 'त्यस्तै ग्यालेक्सी एम २० मा ६.३ इन्चको फूल एचडी प्लस इनफिनिटी भी डिस्प्ले रहेको छ । यसमा १.८ गिगाहर्ज अक्टाकोर एक्जीनोस ७९०४ प्रोसेसर रहेको छ । यसले पनि डुअल सिम सपोर्ट गर्दछ । एम २० मा पनि डुअल रियर क्यामरा र ८ मेगापिक्सेलको सेल्फी क्यामरा रहेको छ ।', 'एजेन्सी']"
७० करोड प्रयोगकर्ताको इमेल ह्याक,"['नयाँ वर्ष सन् २०१९ को सुरुवातमै निकै गम्भीर साइबर आक्रमणको खुलासा भएको छ । साइबर सेक्योरिटी शोधकर्ता ट्रोय हन्टले उक्त डाटा लिकबारे पत्ता लगाएका हुन् ।', 'उनले यति धेरै संख्याका इमेलका डाटा लिक भएको पत्ता लगाएर आफ्नो इमेलtroyhunt.comमा उल्लेख गरेका छन् । त्यो करीब ७७ करोड ३० लाख इमेल आईडी तथा २ करोडभन्दा धेरै पासवर्डको डाटाबेस हो ।', 'शोधकर्ताले यसलाई संग्रह नम्बर १ का रुपमा पेश गरेका छन् । उनले भनेका छन्, ‘संग्रह नम्बर १ कूल पासवर्ड तथा इमेल ठेगानाको २ अर्ब ६९ करोडभन्दा धेरै डाटाको संग्रह हो । विभिन्न तरिकाले विश्वव्यापी रुपमा हजारौं लाखौं प्रयोगकर्ताबाट चोरिएका डाटा हुन् यी ।उनको संग्रहमा कूल ८७ गिगाबाइट डाटाको १२ हजार फाइल रहेका छन् । त्यसको ठूलो हिस्सा चर्चित क्लाउड सर्भिस मेगामा पनि राखिएको छ । हन्टले उक्त डाटाबेसमा आफ्नो समेत इमेलको पर्सनल डाटा फेला पारेको खुलासा गरेका छन् । त्यहाँ आफ्ना डाटाहरु सबै दुरुस्तै देखेको तर पासवर्ड भने आफुले केही वर्षअघिसम्म प्रयोग गर्ने गरेको रहेको बताएका छन् ।', 'कतै तपाईंको इमेल पनि ह्याक भएको त छैन ?तपाईंले पनि आफ्नो इमेलका डाटा ह्याक भए नभएको आफैं जाँच गर्न सक्नुहुन्छ । त्यसका लागि haveibeenpwned.com\xa0मा लगअन गरी आफ्नो इमेल आईडी हाल्नु पर्दछ ।', 'यदि तपाईंको इमेलको डाटा ह्याक भएको छैन भने Good news — no pwnage found\xa0 लेखेको सूचना पाउनुहुन्छ । यदि तपाईंको डाटाबेस पनि ह्याक भएको भए Oh no — pwned\xa0भन्ने देखिनेछ ।', 'यदि तपाईंले आफ्नो इमेल डाटाबेस ह्याक भएको थाहा पाउनुभयो भने आफ्नो पासवर्ड तथा अन्य विवरणहरु तत्कालै अपडेट गर्नुहोस् ।', '–']"
"विश्वकै पहिलो १ हजार जीबी क्षमताको मेमोरी कार्ड, मूल्य ५ सय डलर","['हामीमध्ये धेरैलेLexar नामक ब्राण्डका बारेमा नसुनेका पनि हुनसक्छौँ । मेमोरी कार्डको बजारमा प्रायः सानडिस्क, किंग्स्टन, वेस्टर्न डिजिटल लगायतका ब्राण्डहरुले प्रभुुत्व जमाएका छन् ।', 'तर अमेरिकाको लस भेगासमा आयोजित कन्जुमर इलेक्ट्रोनिक्स शो २०१९ मा यो कम्पनी\xa0Lexar ले दुनियाका अन्य चर्चित तथा प्रतिस्पर्धी कम्पनीहरुर्ला माथ खुवाएको छ ।', 'लेक्सारले विश्वकै अहिलेसम्मको सबैभन्दा धेरै स्टोरेज क्षमता भएको मेमोरी कार्ड सार्वजनिक गरेको छ । उक्त एसडी कार्ड १ टेराबाइट अर्थात् १ हजार गिगाबाइट रहेको छ ।', 'यो समाचार प्रतिस्पर्धी ब्राण्ड सान डिस्कका लागि धक्का हुनसक्दछ । सान डिस्कले गत वर्ष १ टिबीको पेन ड्राइभ ल्याएको थियो भने यो वर्ष विश्वकै पहिलो ४ टिबी क्षमताको पेन ड्राइभ ल्याएको छ । तर एस डी कार्डतर्फ भने यसले १ टिबी पूराउन सकेको थिएन ।', 'Lexar को हजार जिबीको मेमोरी कार्डको मूल्य ४ सय ९९ डलर ९९ सेन्ट तोकिएको छ । अमेरिकी बजारमा यो मेमोरी कार्ड उपलब्ध भैकसेको छ ।', 'स्मरण रहोस् लेक्सारले १५ वर्षअघि १ जिबी क्षमताको मेमोरी कार्ड ल्याएको थियो । यो १५ वर्षमा उसले मेमोरी कार्डको क्षमता १ हजार गुणाले बढाउन सफल भएको छ ।', 'ठूलो परिमाणमा हाइ रिजोलुसन तस्वीर तथा फोर के भिडियो खिच्ने हरुका लागि यो मेमोरी कार्ड निकै उपयोगी हुने विश्वास गरिएको छ ।', 'एजेन्सी']"
आइफोनमाथि भाइरस आक्रमण,"['एप्पलको आइफोनमाथि साइबर हमला भएको छ । आइफोनको एउटा एपमा बग देखा परेको छ, जसका कारण आइफोन प्रयोगकर्ताले समस्याको सामना गर्नुपरेको छ ।', 'प्रयोगकर्ताले आइफोन तथा आइप्याडमा भिडियो कलिङ्गका लागि प्रयोग हुने फेसटाइम एपमा ग्रुप भिडियो कल गर्नमा समस्या उत्पन्न भएको छ । फेसटाइम एपमा बगले आक्रमण गरेको छ । जसका कारण फोन रिसिभ हुने तथा आवाज नसुनिने समस्या देखिएको छ ।', 'ग्रुप फेस टाइमका माध्यमबाट कसैलाई कल गर्दा फोन रिसिभ गर्नेलाई कसले गरेको हो, त्यो नै थाहा नहुने समस्या पनि देखा परेको छ ।', 'आइफोनमा देखापरेको बगको बारेमा सबैभन्दा पहिले ब्लुम्बर्गले सार्वजनिक गरेको छ । बग आक्रमणको खुलासा सँगै एप्पलले हालका लागि ग्रुप फेसटाइम कल फिचर सबै प्रयोगकर्ताका लागि बन्द गरिदिएको छ ।', 'प्रयोगकर्ताको सुरक्षालाई ध्यानमा राख्दै ग्रुप फेसटाइमलाई बन्द गरिएको बताइएको छ । यो एपमा अपडेट गरी बगमुक्त गराएपछि मात्र प्रयोगकर्ताका लागि उपलब्ध गराइनेछ ।', 'स्मरणरहोस् एप्पलको ग्रुप फेसटाइम आइओएस १२.१ अपरेटिङ्ग सिस्टमको सबैभन्दा महत्वपूर्ण फिचरको रुपमा रहेको छ । यो एपका प्रयोगकर्ताको संख्या पनि अत्यधिक रहेको छ ।', 'एजेन्सीको सहयोगमा']"
दुनियाँ लठ्याउने टिकटक के हो ?,"['इन्टरनेट प्रयोग गर्ने हरेक उमेरका मानिसहरु अहिले एउटा चिनियाँ एपमा झुम्मिएका छन् । टिकटक एपमा पृष्ठभूमिको आवाजमा ओठ चलाएर १५ सेकेण्ड सम्मको आफ्नो भिडियो बनाएर अपलोड गर्नेहरुको संख्या करोडौं पुगेको छ ।', 'के हो टिक टक ?', 'टिक टिक एक सोसल मिडिया एप्लिकेसन हो । जसका माध्यमबाट स्मार्टफोन प्रयोगकर्ताले छोटा छोटा भिडियो (१५ सेकेण्ड सम्मका) बनाएर शेयर गर्न सक्दछन् ।', 'बाइट डान्स नामक कम्पनीले यो एप बनाएको हो । टिक टक सन् २०१६ को सेप्टेम्बरमा लञ्च भएको हो । सन् २०१८ मा टिक टक लोकप्रियताको चुलीमा पुग्यो । गत अक्टोबरमा टिकटक अमेरिकामा सबैभन्दा धेरै डाउनलोड हुने एप बन्न पुग्यो ।', 'गुगल प्लेमा टिक–टकको परिचय short videos for you\xa0\xa0भनेर दिइएको छ । प्ले स्टोरमा टिकटकको बारेमा लेखिएको छ: टिकटक मोबाइलबाट छोटा छोटा भिडियो बनाउने कुनै साधारण तरिका होइन । यसमा कुनै बनाबटीपना छैन र यसको कुनै सीमा छैन । चाहे तपाईं बिहान पौने ८ बजे ब्रस गरिरहेको हुनुस् वा नास्ता बनाइरहेको हुनुस् । चाहे तपाईं जेसुकै गरिरहेको र जहाँ सुकै हुनुहोस् टिकटकमा आउनुहोस् र १५ सेकेण्डमा दुनियाँलाई आफ्नो कहानी बताउनुहोस् ।', 'टिकटकको साथमा तपाईंको जीवन अझै रोमाञ्चक हुन्छ । तपाईं जिन्दगीका हरेक पल जिउनुहुन्छ र हरेक समय केही नयाँ खोजी गरिरहनु भएको हुन्छ । आफ्नो भिडियोमा स्पेशल इफेक्ट फिल्टर, ब्युटी इफेक्ट, इमोजी स्टिकर तथा म्युजिक हालेर नयाँ रङ्ग दिन सक्नुहुन्छ ।', 'टिक टकका केही खास तथ्य', '· टिक टकबाट भिडियो बनाउँदा तपाईंले आफ्नो आवाजको प्रयोग गर्न सक्नुहुन्न । केवल आवाज अनुसार ओठ चलाए (लिप सिङ्क गर्नु) पुग्छ ।', '· जसरी फेसबुक तथा ट्वीटरमा आफ्नो अकाउन्ट भेरिफाइड गराउन अर्थात् ब्लू टिक पाउनका लागि प्रयोगकर्ताले निकै मेहेनत गर्नुपर्दछ । त्यस्तै टिकटकमा भेरिफाइड अकाउन्टवाला प्रयोगकर्ताको संख्या निकै धेरै छ । तर टिकटकमा ब्लू टिक होइन सुन्तला रङको रेजा अर्थात् अरेन्ज टिक पाइन्छ ।', '· जसलाई अरेन्ज टिक प्राप्त हुन्छ त्यसको अकाउन्टमा पपुलर क्रिएटर लेखेको देखिन्छ । साथै उक्त अकाउन्टवालाको भिडियो कतिले मन पराए अर्थात् कति मुटु आकारको संकेत प्राप्त गर्यो भन्ने पनि थाहा पाइन्छ ।', 'टिकटकबाट आम्दानी', 'टिकटकका केही फाइदा पनि छन् । खासगरी गाउँ तथा स साना सहरका लागि यो मानिसहरुको प्रतिभा देखाउने तथा मनोरञ्जन गर्ने निकै राम्रो माध्यम बनिरहेको छ ।', 'कतिपय मानिस यसको माध्यमबाट आफ्नो अभिनय इच्छा पूरा गरिरहेका छन् । कतिले राम्रो कमेडी गर्छन् त कतिले राम्रो नाच ।', 'यतिमात्र होइन, धेरै मानिसहरुले टिकटकबाट पैसा पनि कमाइरहेका छन् ।', 'विज्ञका अनुसार, कुनै पनि देशमा एप लञ्च गरेसँगै कम्पनीहरुले विभिन्न देशमा मान्छे खटाउँदछन् । आम रुपमा यस्ता मानिसहरुलाई भर्ती गरिन्छ जो देख्दा सुन्दर होउन्, कमेडी गर्न आओस् अनि गाउने तथा नाच्ने कला पनि होस् । उनीहरुले दैनिक रुपमा कुनै भिडियो तयार गरी टिकटकमा हाल्नुपर्दछ र यसका लागि उनीहरुलाई केही पैसा प्राप्त हुन्छ ।', 'साथै संघर्षको सुरुवाती चरणमा रहेका सेलिब्रेटीहरुलाई पनि यसमा सामेल गरिन्छ । त्यसबाट कलाकारलाई पैसा मात्र होइन, आफ्नो क्षमता देखाउने प्लाटफर्म पनि प्राप्त हुन्छ । अर्कोतर्फ कम्पनी तथा एपको प्रचारप्रसार पनि हुन्छ ।', 'यसबाहेक कम्पनी तथा साधारण प्रयोगकर्ताका लागि आम्दानीको छुट्टै मोडेल पनि हुन्छ । यदि कसैले आफ्नो भिडियोमा कोकाकोलाको बोतल देखाउँदछ वा कुनै स्याम्पुको बोतल देखाउँदछ भने भिडियोको लोकप्रियताको आधारमा ब्राण्ड प्रवद्र्धनको माध्यमबाट सम्बन्धित कम्पनीमार्फत एप निर्माता र भिडियो अपलोड गर्ने दुवैलाई आम्दानी हुन्छ । भिडियोको भ्यूज, लाइक, कमेन्ट र शेयरको अनुपातमा टिकटक प्रयोगकर्ताको कमाई तय हुन्छ ।', 'विज्ञहरुका अनुसार अहिले धेरै सोसल मिडिया एप्सले भ्यूजको साटो इन्गेजमेन्ट तथा अन्तरक्रियामा धेरै ध्यान दिने गरेका छन् । अर्थात् तपाईंको भिडियो कति मानिसले हेरे भन्दा पनि कति धेरै मानिसले प्रतिक्रिया जनाए त्यस आधारमा प्रयोगकर्ताको कमाइ बढ्दछ ।', 'फाइदा मात्र होइन, खतरा पनि', 'टिकटकमा सबै राम्रो कुरा मात्र छ भन्ने पनि होइन । यसको नकारात्मक पाटो पनि छ ।', '· गुगल प्ले स्टोरमा भनिएको छ कि यो एप केवल १३ वर्षमाथिकाले मात्र चलाउन पाउँदछन् । यद्यपि, यो नियम पालना भएको देखिँदैन । बच्चाहरुलाई पनि टिकटकमा भिडियो बनाएर राख्ने गरिएको छ ।', '· गोपनीयताको कुरा गर्ने हो भने टिककट निकै असुरक्षित र खतरनाक छ । किनकि यसमा केवल दुईवटा प्राइभेसी सेटिंग्स गर्न सकिन्छः पब्लिक र वन्ली । अर्थात् भिडियो देख्नेहरुमा कुनै छनौट गर्न सकिँदैन । या त तपाईंले आफ्नो भिडियो आफैंले मात्र हेर्ने, या त दुनियाँ सबैलाई देखाउने ।', '· यदि कोही प्रयोगकर्ता आफ्नो टिकटक अकाउन्ट डिलिट गर्न चाह्यो भने पनि आफ्नो मनलाग्दी गर्न सक्दैन । यसका लागि उसले टिकटकसँग अनुरोध गर्नुपर्दछ ।', '· टिकटक पूर्ण रुपमा सार्वजनिक भएको हुँदा कसैले पनि टिकटकमा रहेको जो कसैलाई फलो गर्न सक्दछ, मेसेज गर्न सक्दछ । यस्तोमा कुनै आपराधिक प्रवृत्तिका मानिसले टिकटकमा सानो उमेरका बच्चा बच्ची तथा किशोर किशोरीहरुलाई गुमराहमा राख्ने खतरा हुन्छ ।', '· टिकटक अकाउन्ट विभिन्न खाले अश्लील सामाग्रीहरुले भरिएको छ । यसमा कुनै फिल्टर छैन । हरेक टिकटक प्रयोगकर्ताले त्यो देख्न सक्दछ ।', 'विज्ञहरुका अनुसार टिकटकमा कुनै पनि सामाग्रीको बारेमा उजुरी गर्ने माध्यम नभएको हुँदा यो सुरक्षा र गोपनीयताको दृष्टिकोणले निकै खतरनाक हुनसक्छ ।', 'यस्तोमा टिकटक इन्टरनेटमा अरुको खिल्ली उडाउने वा दुर्व्यवहार गर्ने अर्थात् साइबर बुलिङ्गको अस्त्र बन्न सक्दछ । यसमा अरुलाई सहजै ट्रोल गर्न सकिन्छ ।', 'विज्ञहरुका अनुसार टिकटक जस्ता सोसल मिडियाले हाम्रो पूर्वाग्रह तथा मानसिकताको पर्दाफास गरिरहेका छन् । यसमा मान्छेको मजाक उडाउने चलन निकै बढेर गएको छ ।', 'टिकटकलाई काबूमा राख्न आवश्यक भएको विज्ञहरुको भनाई छ । सन् २०१८ को जुलाईमा इण्डोनेसियामा टिकटकमाथि प्रतिबन्ध लगाइएको थियो । किशोर किशोरीहरुले अश्लील सामाग्री अपलोड तथा शेयर गर्नका लागि टिकटकको अत्यधिक प्रयोग गर्न थालेपछि सरकारले यस्तो कदम चालेको थियो । पछि केही परिवर्तन तथा शर्तनामासँगै टिकटकमाथिको प्रतिबन्ध हटाइएको थियो ।', 'कुनैपनि एप डाउनलोड गर्दा हामी निकै गम्भीर हुनुपर्ने हुन्छ । तर हामीले एप डाउनलोड गर्दा त्यसका गोपनियताका शर्तहरुमा खासै ध्यान दिँदैनौँ । केवल Yes तथा Allow मा टिक गर्दै अघि बढ्दछौँ । आफ्नो स्मार्टफोनको फोटो ग्यालरी, लोकेसन तथा फोन नम्बरहरु सबैमा एपलाई एक्सेस दिन्छौँ । त्यसपछि हाम्रो डाटा कहाँ गैरहेको छ ? कसले केमा प्रयोग गरिरहेको छ ? हामीलाई केही थाहा हुँदैन ।', 'आजकल धेरैजसो एपहरुले आर्टिफिसियल इन्टेलिजेन्सको सहयोगमा काम गर्दछन् । यस्तोमा यदि तपाइँले त्यस्ता एपलाई एकपटक मात्र प्रयोग गर्नुभयो भनेपनि ती एपले तपाइँसँग सम्बन्धित विभिन्न जानकारीहरु सधैका लागि जुटाइसक्दछ । त्यसैले टिकटक जस्ता एपहरुको प्रयोग गर्दा निकै होसियार हुनुपर्दछ ।', 'बीबीसी']"
स्काइपीको भिडियो कल रिसिभ गर्दा स्मार्टफोनका गोप्य डाटा खतरामा ! (भिडियोसहित),"['जुन गतिमा प्रविधिबाट हाम्रो निर्भरता बढिरहेको छ, त्यसैगरी यसका नकारात्मक असरहरु पनि देखिन थालेका छन् ।', 'पछिल्लो समयमा इन्टरनेट प्रयोगकर्ताका निजी डाटाहरु छताछुल्ल हुने कैयन् घटनाहरु सार्वजनिक हुन थालेका छन् । यस्तोमा कुनैपनि इन्टरनेट प्रयोगकर्ताका लागि आफ्ना अनलाइन डाटाहरु सुरक्षित राख्नु ठूलो चुनौतिको रुपमा खडा भएको छ ।', 'यस्तो होइन कि केवल असुरक्षित एपहरुको प्रयोगले मात्र खतरा उत्पन्न गर्दछ । कतिपय निकै लोकप्रिय तथा चर्चित र सुरक्षित मानिएका एपहरुमा पनि प्रयोगकर्ताको डाटा पूर्णरुपमा सुरक्षित छैन ।', 'यही क्रममा चर्चित भिडियो कलिङ्ग एप स्काइपीसँग सम्बन्धित ताजा घटना सार्वजनिक भएको छ ।', 'स्काइपीको एन्ड्रोइड एपका माध्यमबाट स्मार्टफोनलाई अनलक नगरिकनै प्रयोगकर्ताको व्यक्तिगत डाटा चोरी भएको दाबी गरिएको छ ।', 'युरोपेली मुलुक कोशोभोका एकजना साइबर विशेषज्ञले एउटा भिडियोमार्फत यस्तो दाबी गरेका छन् । भिडियोमा उनले स्काइपी कल रिसिभ गरेपश्चात् स्मार्टफोन अनलक नगरिकनै मेसेज पठाउने देखि लिएर ग्यालेरी ओपन गर्न सकिने तथ्य देखाएका छन् ।', 'उनका अनुसार एकदिन अचानक उनले स्काइपी कल रिसिभ गरेसँगै आफ्नो स्क्रिन अनलक नगरीकनै फोन भित्रका विभिन्न फोल्डर्स, कन्ट्याक्ट डिटेल्स हेर्न सक्नुका साथै अन्य एप तथा ब्राउजर समेत प्रयोग गर्न सकियो । जबकी फोनभित्रमा त्यस्ता सामाग्रीमा एक्सेस गर्नका लागि पहिले स्क्रिन अनलक गर्नु पर्दथ्यो ।', 'उनले मानिसहरुलाई सचेत बनाउनका लागि एउटा भिडियो तयार पारेर सार्वजनिक गरेका छन् । उक्त भिडियो सार्वजनिक गर्नुअघि उनले गत अक्टोबरमा माइक्रोसफ्ट कम्पनीलाई प्रेषित गरेका थिए ।', 'स्काइपीको भिडियो कल रिसिभ गर्दा फोनको स्क्रिन आफै अनलक हुने यस्तो\xa0समस्या माइक्रोसफ्टले डिसेम्बर महिनामा नै समाधान गरेको बताइए पनि यस बारेमा केही बताएको छैन ।', 'हेरौं भिडियो', '']"
फेक पोष्टविरुद्ध फेसबुकले सुरु गर्‍यो कारवाही,"['फेक न्यूज तथा अफवाहहरु भाइरल हुने गुनासा तथा उजुरीहरु तथा यस्ता घटनाहरुका कारण आलोचित बनिरहेको फेसबुकले बेलायतमा यसविरुद्ध लड्न सहकार्य सुरु गरेको छ ।', 'बेलायतको स्वतन्त्र च्यारिटी संस्था फुल फ्याक्टसँगको सहकार्यमा फेसबुकले फेक न्यूजविरुद्धको संघर्ष सुरु गरेको हो ।', 'समाचार अनुसार अब फेसबुकले आफ्नो सोसल नेटवर्कमा आउने फेक न्यूज तथा पोष्टहरुविरुद्ध सत्यता परीक्षण अर्थात् फ्याक्ट चेकिङ्गको कारवाही सुरु गर्नेछ ।', 'यसअघि द गार्जियनमा एउटा खबर छापिएको थियो, जसमा फेसबुकले यस्तो सहकार्यमार्फत् सोसल नेटवर्कमा आउने सामग्रीको सत्यताको तथ्य जाँच र समीक्षा गर्ने उल्लेख गरिएको छ । तथ्य जाँचकीको टोलीले फेसबुकमा भाइरल हुने तस्वीर, भिडियो तथा तथ्यहरुको जाँच गर्नेछ र त्यस्ता सामाग्रीहरु झूट तथा अफवाह भए नभएको पत्ता लगाउनेछ ।', 'यसरी जाँच हुँदा कुनै पनि पोष्टहरु अफवाह तथा झूटो भएको पाइएमा त्यसबारेमा सम्बन्धित फेसबुक प्रयोगकर्तालाई जानकारी गराइनेछ । यद्यपि, फेसबुक प्रयोगकर्तालाई त्यस्ता सामग्री पढ्ने तथा शेयर गर्नबाट रोक्ने प्रणाली भने फेसबुकले बनाउने छैन ।', 'यद्यपि, फेसबुकको न्यूजफिड एल्गोरिदमले पनि फेक सामग्रीहरुलाई धेरै प्रयोगकर्तासम्म पुग्नबाट रोक्ने गर्दछ । फ्याक्ट चेकिंग लामो काम हो र यसका लागि जाँचकीहरुको टोलीले आफ्नो स्तरबाट काम सुरु गरिसकेको बताइएको छ ।', 'एजेन्सी']"
कन्जुमर इलेक्ट्रोनिक्स शो: किन हटाइयो महिला सेक्स टोय ?,"['अमेरिकाको लस भेगासमा आयोजित सन् २०१९ को कन्जुमर इलेक्ट्रोनिक्स शो (सीईएस) बाट महिलाका लागि डिजाइन गरिएको एउटा सेक्स टोयलाई प्रतिबन्धित गरिएको छ ।', 'इन्नोभेसन अवार्ड प्राप्त गरेसँगै सीईएसमा प्रदर्शनीका लागि आमन्त्रित भएको ओसे भाइब्रेटर नामक रोबोटिक सेक्स टोयलाई सीईएसको आयोजक कन्जुमर टेक्नोलोजी एसोसिएसनले प्रदर्शनीबाट हटाएको हो ।', 'लोरा डिकार्लो कम्पनीले निर्माण गरेको उक्त भाइब्रेटर अश्लील भएको र भुलवस त्यसलाई प्रदर्शनीमा समावेश गरिएकोमा पहिलो दिनमै हटाइएको आयोजकको भनाइ छ ।', 'आयोजकले भनेको छ, ‘यो प्रडक्ट हाम्रो विद्यमान कुनै पनि प्रडक्ट क्याटेगोरीमा पर्दैन । त्यसैले यो सामान स्वीकार्य हुँदैन ।’', 'आयोजकले यसका लागि निर्माता कम्पनीसँग माफी पनि मागेको छ ।', 'तर निर्माता कम्पनी लोरा डी कार्लोले भने सीईएस आयोजकले महिलामुखी धेरै विद्युतीय सामाग्री निषेध गरेको आरोप लगाएको छ ।', 'लोरा डी कार्लोका प्रमुख कार्यकारी लोरा ह्याडोकले सीईएस आयोजकले लंैगिक विभेद गरेको आरोप लगाएका छन् ।', 'कम्पनीका अनुसार आयोजकले महिलाका लागि बढी लक्षित गरिएको दुईवटा रोबोटिक भ्याकुम क्लिनर, रोबोटिक स्केटबोर्ड, चार प्रकारका बच्चाका खेलौना तथा सपिङमा सघाउने रोबोटलगायतका सामान पनि प्रदर्शनीमा सहभागी गराउन दिएन ।', 'प्रतिबन्धित गरिएको भाइब्रेटर रोबोटिक तथा ड्रोन क्याटेगोरीमा पर्ने दाबी उसको छ । ओरेगन स्टेट विश्वविद्यालयको रोबोटिक्स ल्याबसँगको सहयोगमा उक्त भाइब्रेटर निर्माण गरिएको र विभिन्न ८ वटा पेटेन्ट अधिकारका लागि पनि दाबी गरिएको कम्पनीको भनाइ छ ।', 'कम्पनीकी प्रमुख ह्याडोकका अनुसार आयोजकले पुरुषका लागि काम लाग्ने सेक्स रोबोट तथा भिआर पोर्नलाई भने प्रदर्शनीमा ठाउँ दिएको छ ।', 'समारोह स्थलबाट सेक्स भिडियो भर्चुअल रियालिटी पोर्न कक्षसम्मका लागि आगन्तुकलाई बसको व्यवस्था समेत गरिएको छ ।', 'सीईएसमा रोबोटिक भाइब्रेटरलाई प्रवेश नदिएपछि सोसल मिडियामा महिला अधिकारकर्मीहरु आक्रोसित बनेका छन् । ट्वीटरमा#CESGenderBiasह्यासट्याग ट्रेण्डिङ बनेको छ ।', 'बीबीसी']"
यी हुन् विश्वमा अहिलेसम्म धेरै बिक्री भएका १० मोबाइल फोन,"['विश्वमा मोबाइल फोनको प्रयोग भएदेखि यता अहिलेसम्म सबैभन्दा धेरै बिक्री भएको मोबाइल फोन कुन होला ? सामसुङ र एप्पलका पछिल्ला मोडेलका चर्चित स्मार्टफोन दुनियामा सबैभन्दा धेरै बिकेका मोबाइल फोन हुन् भन्ने तपाईंले सोच्नुभएको छ भने तपाईं गलत हुनुहुन्छ । विश्वमा अहिलेसम्म सबैभन्दा धेरै बिक्री भएका स्मार्टफोनको सूचीमा टप टेनसम्म सामसुङको ग्यालेक्सी एस वा नोट सिरिज र नयाँ आइफोनका मोडेल कुनै पर्दैनन् ।', 'आखिर विश्वमा अहिलेसम्म धेरै बिक्री भएका मोबाइल फोन कुन् हुन् त ? टपटेन सूची यस्तो छः', '१. नोकिया ११००ः नोकियाको ११०० मोडेलको यो मोबाइल फोन विश्वको मोबाइल फोनको इतिहासमा अहिलेसम्म सबैभन्दा धेरै बिक्री भएको मोबाइल फोन हो । सन् २००३ मा लञ्च भएको यो मोबाइल फोन अहिलेसम्म २५ करोड भन्दा धेरै बिक्री भएको छ ।', '', '२. नोकिया १११०ः विश्वमा अहिलेसम्म सबैभन्दा धेरै बिक्री भएको मोबाइल फोनको दोस्रो नम्बरमा नोकियाको १११० मोडेलको मोबाइल फोन रहेको छ । त्यो फोनमा न त क्यामरा थियो, न त कुनै फेन्सी डिजाइन । तर पनि यो फोन झण्डै २५ करोडको हाराहारीमा बिक्री भइसकेको छ ।', '३. आइफोन सिक्स र सिक्स प्लसः आइफोनको सिक्स सिरिजका यी दुई स्मार्टफोन विश्वमा अहिलेसम्म सबैभन्दा धेरै बिक्री हुने स्मार्टफोन हुन् । आइफोन सिक्स र सिक्स प्लस अहिलेसम्म २२ करोड गोटाभन्दा धेरै बिक्री भैसकेका छन् । सन् २०१४ मा आइफोन सिक्स र सिक्स प्लस एप्पलले लञ्च गरेको थियो ।', '४. नोकिया ३२१०ः नोकियाको ३२१० मोडेलको मोबाइल फोन सन् १९९९ मा लञ्च भएको थियो । त्यस समयमा फोनको प्रयोग केवल कल गर्न र मेसेज पठाउन मात्र हुन्थ्यो । मजबुत तथा विभिन्न रङका उपलब्ध नोकिया ३२१० निकै लोकप्रिय र सफल भयो । नोकिया ३२१० अहिलेसम्म १५ करोडभन्दा बढी बिक्री भैसकेको छ ।', '', '५. नोकिया १२००ः नोकिया १२०० को सबैभन्दा महत्वपूर्ण फिचर भनेको यसको ब्याट्री लाइफ नै थियो । यस फोनको टकटाइम ७ घण्टा तथा स्टाण्डबाई टाइम ३९० घण्टा थियो । उक्त फोनमा फ्लास लाइट पनि उपलब्ध थियो । सन् २००३ मा लञ्च भएको यो मोबाइल फोन पनि १५ करोडको हाराहारीमा बिकेको थियो ।', '६. नोकिया ६६००ः उक्त फोनको डिजाइनले नै यसलाई विशेष बनाएको थियो । सन् २००३ मा सार्वजनिक भएको यो फोन त्यसबेलाको महंगो फोन थियो । तर पनि नोकिया ६६०० झण्डै १५ करोडको हाराहारीमा बिक्री भयो ।', '७. नोकिया ५२३०ः नोकियाको ५२३० पहिलो स्मार्टफोन पनि हो । ३.२ इन्चको टचस्क्रिन भएको उक्त मोबाइल फोनमा २ मेगापिक्सेलको क्यामरा तथा १२८ एमबीको र्याम थियो । नोकिया ५२३० पनि १५ करोड गोटा बिकेको थियो ।', '८. सामसुङ इ ११००ः यो मोबाइल फोन सन् २००९ मा लञ्च भएको थियो । १.५२ इन्चको डिस्प्ले रहेको उक्त फोनमा १ एमबी इन्टरनल स्टोरेज थियो । निकै बलियो हुनुका साथै ब्याट्री लाइफसमेत बढी भएको यो मोबाइल फोन पनि झण्डै १५ करोड गोटा बिकेको थियो ।', '', '९. नोकिया २६००ः सन् २००४ मा नोकियाले ल्याएको यो मोबाइल फोनमा डेढ इन्चको डिस्प्ले थियो । निकै सुन्दर तथा बलियो बडी रहेको उक्त मोबाइल फोनको मूल्य पनि सस्तो भएको हुनाले निकै लोकप्रिय बन्यो । उक्त फोन झण्डै साढे १३ करोड गोटा बिकेको थियो ।', '१०. मोटोरोला रेजर भी थ्री: यो सबैभन्दा धेरै बिक्रि भएको पट्याउन मिल्ने फ्लिप फोन हो । आफ्नो समयमा यो आइकन नै थियो । यो फोन पनि १३ करोड भन्दा धेरै बिकेको थियो ।', 'एजेन्सी']"
आउँदैछ ६ वटा क्यामरा भएको नोकियाको विश्वकै पहिलो स्मार्टफोन,"['पछाडिको भागमा ५ वटा क्यामरा भएको विश्वकै पहिलो स्मार्टफोन आउँदो जनवरीमा लञ्च हुने भएको छ ।', 'नोकिया ब्राण्डको स्वामित्व लिएको कम्पनी एचएमडी ग्लोबलले नोकिया नाइन प्योर भ्यू नामक स्मार्टफोन ल्याउने योजना बनाएको बताइएको छ ।', 'जनवरी महिनाको अन्तिम हप्ता नोकियाको यो फ्लागसीप स्मार्टफोन सार्वजनिक हुने अनुमान गरिएको छ ।', 'निकट भविष्यमा लञ्च हुने उक्त स्मार्टफोनको डिजाइन तथा स्पेसिफिकेसन्सका बारेमा विभिन्न खुलासाहरु भैसकेका छन् ।', 'नोकिया नाइन प्योर भ्यूको मुख्य विशेषता भनेको यसमा ५ वटा रियर क्यामरा हुनेछन् ।', 'फोनको ब्याकसाइडमा रहने ती ५ क्यामरामध्ये दुईवटा १२–१२ मेगापिक्सेलका हुनेछन् । त्यस्तै अरु दुईवटा १६–१६ मेगापिक्सेलका हुनेछन् भने पाँचौँ क्यामरा ८ मेगापिक्सेलको हुनेछ । क्यामरा सेटअपमा एलइडी फ्लास तथा आइआर सेन्सर वा लेजर अटोफोकस हुनसक्ने बताइएको छ ।', 'त्यस्तै यो स्मार्टफोनमा सेल्फी क्यामेरा १२ मेगापिक्सेलको हुनेछ ।', 'स्मार्टफोनको डिस्प्ले ६ इन्चको हुनेछ भने ८ जिबीको र्याम र २५६ जिबी स्टोरेज रहनेछ ।', 'नोकियाको यो स्मार्टफोनमा क्वालकोम स्नापड्रागन ८४५ प्रोसेसर हुने बताइएको छ । तथापि प्रयोगकर्तालाई सरप्राइज दिनेगरी नोकियाले एचएमडी ग्लोबलको नेक्स्ट जेनेरेसन स्नापड्रागन ८५५ एसओसी प्रोसेसरको प्रयोग पनि हुनसक्ने बताइएको छ ।', 'समाचार अनुसार, यो स्मार्टफोनको मूल्य चीनमा ४ हजार ७९९ युआन हुनेछ । जसको नेपाली मूल्य झण्डै ८० हजार हुनेछ ।', 'एजेन्सी']"
यो हो विश्वमा सबैभन्दा धेरै रि-ट्वीट भएको ट्वीट,"['नयाँ वर्ष सन् २०१९ सुरु भएको एक हप्ता बितिसकेको छ । यो सात दिन भित्रमा एउटा नयाँ विश्व कीर्तिमान कायम भएको छ ।', 'यो नयाँ रेकर्ड विश्वमा एउटा ट्वीट अहिलेसम्मकै सबैभन्दा धेरै पटक रि-ट्वीट भएको छ ।', 'जापानका अर्वपति युसाकु मेजावाले गरेको एउटा ट्वीटले विश्वमा अहिलेसम्मकै बढी रिट्वीट प्राप्त गरेको हो ।', 'उनको उक्त ट्वीट यो खबर तयार पार्दासम्म ४३ लाख पटक रि-ट्वीट गरिएको छ । यसअघि सबैभन्दा धेरै रि-ट्वीट गरिएको ट्वीटको रेकर्ड कार्टर विल्करसनको नाममा थियो । उनको ट्वीट झण्डै ३७ लाख पटक रि-ट्वीट भएको थियो ।', 'युसाकु जापानको सबैभनदा ठूलो अनलाइन फेसन रिटेलर जोजो टाउनका संस्थापक हुन् । उनले जनवरी ५ मा एउटा ट्वीट गरे जापानी भाषामा ।', 'ZOZOTOWN新春セールが史上最速で取扱高100億円を先ほど突破！！日頃の感謝を込め、僕個人から100名様に100万円【総額1億円のお年玉】を現金でプレゼントします。応募方法は、僕をフォローいただいた上、このツイートをRTするだけ。受付は1/7まで。当選者には僕から直接DMします！#月に行くならお年玉pic.twitter.com/cKQfPPbOI3', '— Yusaku Maezawa (MZ) 前澤友作 (@yousuck2020)January 5, 2019', '', 'त्यसमा लेखिएको थियो, जोजो टाउनको नयाँ वर्षको सेल इतिहासकै सबैभन्दा तिव्र रहेको छ र अहिलेसम्म हामीले १० बिलियन येनको सामान बेचेका छौँ । यसका लागि आभार व्यक्त गर्दै तपाइँमध्ये एकसय जना व्यक्तिलाई १ सय मिलियन येन नगद दिनेछु । आवेदन गर्नका लागि मेरो ह्याण्डल फलो गर्नुस् र यो ट्वीटलाई रिटि्वट गर्नुस् ।’', '१ सय मिलियन पुरस्कार पाउने भनेपछि मानिसहरु उनको ट्वीटलाई रिट्वीट गर्न तछाड मछाड गरेका छन् । जसका कारण त्यो टुवीट अहिलेसम्म ४३ लाख जनाले रिट्वीट गरिसकेका छन् । साथै ११ लाखले लाइक तथा पौने तीन लाखले कमेन्ट गरेका छन् ।', 'स्मरण रहोस् युसाकु उनै व्यक्ति हुन् जसले सन् २०२३ मा चन्द्रमामा जाने योजना बनाएका छन् ।', 'यसअघि एउटा ट्वीटमा सबैभन्दा धेरै रिट्वीट पाउने व्यक्ति कार्टर विल्करसनको नाममा थियो । कार्टरको फूड चेन कम्पनी वेन्डीलाई मेन्सन गर्दै गरेको ट्वीट झण्डै ३७\xa0लाख पटक रि ट्वीट गरिएकेा थियो ।', 'HELP ME PLEASE. A MAN NEEDS HIS NUGGSpic.twitter.com/4SrfHmEMo3', '— Carter Wilkerson (@carterjwm)April 6, 2017', '', 'कार्टरले ट्वीटमा वेन्डीसँग सोधेका थिए कि १ वर्षका लागि सित्तैमा चिकेन नगेट खानका लागि कतिपटक रि ट्वीट गर्नुपला ? ट्वीटको जवाफमा कम्पनीले १८ मिलियन अर्थात् १ करोड ८० लाख पटक रि ट्वीटको माग गर्यो । तर अहिलेसम्म त्यो संख्या पुगेको छैन । जम्मा ३७ लाख मात्रले अहिलेसम्म उनको ट्वीट रिट्वीट गरेका छन् ।एजेन्सी']"
हुवावेको आम्दानी १ खर्ब डलर नाघ्ने,"['पछिल्लो समय चीन र अमेरिकाबीचको व्यापार युद्धको तारो बनिरहेको चिनियाँ इलेक्ट्रोनिक्स कम्पनी हुवावेले वार्षिक आम्दानीमा छलाङ मारेको छ ।', 'सन् २०१८ मा हुवावेको कूल आयमा २१ प्रतिशतले वृद्धि भई १ खर्ब ९ अर्ब डलर पुग्ने देखिएको छ ।', 'हुवावेका अध्यक्ष गुओ पिंगले नयाँ वर्षको उपलक्ष्यमा कर्मचारीहरुलाई सम्बोधन गर्दै यस्तो जानकारी गराएका हुन् । उनका अनुसार यो वर्ष हुवावेले २६ वटा फाइभ जी कन्ट्रयाक्ट प्राप्त गरेको छ भने यो वर्ष हुवावेका स्मार्टफोनको बिक्री २० करोड गोटा पुग्नेछ ।', 'यो महिनाको सुरुमै हुवावेले आफ्नो वार्षिक आय १ खर्ब डलर नाघ्ने घोषणा गरेको थियो । विश्वभर २६ वटा व्यवसायिक फाइभ जी नेटवर्कको जिम्मा लिएको हुवावे सबैभन्दा ठूलो फाइभ जी भेन्डर पनि बनेको छ ।', 'स्मरण रहोस् हुवावे विश्वको सबैभन्दा ठूलो टेलिकम उपकरण निर्माता हो भने दोस्रो ठूलो स्मार्टफोन बिक्रेता पनि हो ।', 'तर यसका डिभाइसमार्फत चीनले जासूसी गरेको भन्दै अमेरिका, अष्ट्रेलिया तथा न्युजिल्याण्डलगायतका देशले हुवावेका डिभाइसमा प्रतिबन्ध लगाएसँगै यो कम्पनीमाथि अन्तर्राष्ट्रिय दबाव बढिरहेको छ । तर हुवावेले भने आफूमाथि बेइजिङको कुनै प्रभाव नभएको बारम्बार दाबी गर्दै आएको छ ।', 'डिसेम्बरको सुरुवातमा कम्पनीकी प्रमुख वित्तीय अधिकृत साब्रिना मेंग अमेरिकी अधिकारीहरुको उजुरीका आधारमा क्यानडामा पक्राउ परेसँगै हुवावे कम्पनी पछिल्लो समय झनै चर्चामा आएको छ ।', '७३ लाख अमेरिकी डलर धरौटीमा डिसेम्बर ११ मा मेंग रिहा भए पनि चीनले बदलास्वरुप दुईजना क्यानेडालीलाई पक्राउ गरेको थियो ।', 'एक समाचार अनुसार अमेरिकी कम्पनीहरुलाई चिनियाँ कम्पनीहरु हुवावे र जेडटिइले निर्माण गरेका विद्युतीय उपकरणहरु प्रयोगमा बन्देज लगाउने कार्यकारी आदेश ह्वाइट हाउसले जारी गर्ने तयारी गरेको छ । यसले हुवावे कम्पनीको आय तथा विश्व व्यापारमा धक्का लाग्ने अनुमान गरिएको छ ।', 'एजेन्सी']"
एक वर्षसम्म फेसबुक नचलाउँदा १ हजार डलर पुरस्कार,"['आफ्नो फेसबुक अकाउन्टलाई एक वर्षसम्म निस्क्रिय पार्नका लागि एकजना फेसबुक प्रयोगकर्ताका लागि औषतमा १ हजार डलर दिनुपर्ने एक अध्ययनले देखाएको छ ।', 'प्लस वन जर्नलमा छापिएको शोधमा फेसबुकको बजार मूल्यको आधारमा प्रयोगकर्ताको मूल्यांकन गरिएको थियो ।', 'अमेरिकाको टफ्ट्स विश्वविद्यालयका शोधकर्ताहरुले प्रयोगकर्तालाई कम्तीमा एक दिन वा बढीमा एक वर्षसम्म आफ्नो फेसबुक अकाउन्ट बन्द गर्नका लागि कति रकम तिर्नुपर्दछ भनी बोलकबोल गरेका थिए ।', 'विश्वभर झण्डै दुई अर्ब प्रयोगकर्ता रहेको फेसबुक प्रयोगकर्ताले निःशुल्क रुपमा चलाउँदै आएका छन् । तर एकजना प्रयोगकर्ताको अकाउन्ट यदि एक वर्षसम्म बन्द गर्न लगाउने हो भने झण्डै १ हजार डलर तिर्नुपर्नेछ ।', 'मानिसहरुले फेसबुकमार्फत जुन सुविधा सित्तैमा लिइरहेका छन् यदि त्यसलाई मौद्रिक मूल्यमा गणना गर्ने हो भने त्यो वार्षिक कम्तीमा पनि एक हजार डलर बराबरको हुन आउँदछ ।', 'शोधकर्ताहरुले विभिन्न तीनवटा क्षेत्रमा नमूना छनोट गरी अकाउन्टको बोलकबोल गरेका थिए । कलेजका विद्यार्थीका दुईवटा नमूनाका साथै एउटा सर्वसाधारण र अर्को अनलाइन नमूना लिइएको थियो ।', 'त्यसक्रममा फेसबुक प्रयोगकर्तालाई उनीहरुको फेसबुक अकाउन्ट निश्चित समयका लागि बन्द गरिने, त्यस अवधिका लागि उनीहरुले फेसबुक चलाउन नपाउने र त्यसका लागि उनीहरुले मागे अनुरुपको पैसा भुक्तानी गरिने बताइएको थियो । आफ्नो अकाउन्ट बन्द गरेबापत सबैभन्दा धेरै रकम माग गर्नेमा विद्यार्थीहरु थिए ।', 'बोलकबोलमा समावेश गराइएका धेरैले एक वर्षसम्म फेसबुक नचलाएर बस्नु आफ्नो लागि असम्भव रहेको बताएका थिए ।', 'यस अध्ययनले फेसबुकका प्रति प्रयोगकर्ताको जुन मूल्य देखाएको छ, त्यो फेसबुक कम्पनीको वास्तविक मूल्यको तुलनामा गणना गर्दा निकै बढी हो । फेसबुक कम्पनीको बजार मूल्य ४ सय २० अर्ब डलरलाई यसका २ अर्ब २० करोड प्रयोगकर्तामा बाँड्ने हो भने त्यो झण्डै प्रति व्यक्ति १९० डलर हुन आउँछ । यो रकम उल्लेखित अध्ययनमा फेसबुक प्रयोगकर्ताले बोलकबोल गरेको आफ्नो वार्षिक मूल्यको झण्डै एक चौथाइ मात्र हो ।', 'एजेन्सी']"
नेपाल टेलिकमको प्रबन्ध निर्देशकमा तीन जनाको नाम सिफारिस,"['२० पुस, काठमाडौं । नेपाल टेलिकमको प्रबन्ध निर्देशक पदका लागि ३ जनाको नाम सिफारिस भएको छ । प्रवन्ध निर्देशक बन्न ११ जनाले आवेदन दिएकोमा डिल्लीराम अधिकारी, संगीता पहाडी अर्याल र बुद्धिप्रसाद आचार्यको नाम सिफारिस भएको हो ।', 'अब यो सिफारिसलाई मन्त्रिपरिषदमा लगिने र तीन जना मध्ये एक जनालाई छनोट गरेर प्रवनध निर्देशक नियुक्त गरिनेछ । कामिनी राजभण्डारीलाई बर्खास्त गरेपछि यो पद हाल रिक्त छ ।', 'टेलिकममा प्रवन्ध निर्देशक बन्न ९ जनाले आफ्नो कार्ययोजनासहित प्रस्तुतीकरण राखेका थिए । सचिव महेन्द्रमान गुरुङ संयोजकत्वको समतिले ३ अधिकारी, पहाडी र आचार्यलाई छनोट गरेर सिफारिस गरेको सञ्चार मन्त्रालय स्रोतले बतायो ।', 'अधिकारी र पहाडी अहिले पनि टेलिकममा कार्यरत कर्मचारी हुन् भने आचार्य यसअघि पनि टेलिकमममा प्रवन्ध निर्देश्कका रुपमा काम गरिसकेका व्यक्ति हुन् ।', 'प्रवन्ध निर्देशक बन्न सानउल्लाह खान, विमल आचार्य, गोकर्णप्रसाद सिटौला, नगेन्द्रकुमार दास, चन्द्रमोहन झा, प्रदीपराज उपाध्याय, अनिल कुमार झा र रामदेव यादवले पनि इच्छा देखाएका थिए ।', 'सञ्चार तथा सूचना प्रविधि मन्त्रालयले गत मंसिर २९ गते प्रवन्ध निर्देशक नियुक्तिका लागि लागि आवेदन माग गरेको थियो ।']"
‘इन्टरनेटका पिता’को निधन,"['इन्टरनेटका प्रतिपादक मानिने अमेरिकी वैज्ञानिक ल्यारी रोबर्टस्को ८१ वर्षको उमेरमा निधन भएको छ ।', 'इन्टरनेटको पहिलो प्रारुपको डिजाइन तथा निर्माण गरेका रोबर्टस्को गत २६ डिसेम्बरमा हृदयाघातका कारण निधन भएको हो ।', 'सन् १९६० को दशकमा उनले अमेरिकाको एडभान्स्ड रिसर्च प्रोजेक्ट एजेन्सीको एउटा विभागको नेतृत्व गरी आर्पानेट नामक कम्प्युटर नेटवर्कको निर्माण गरेका थिए ।', 'आर्पानेटमा विकशित प्रविधिहरु विद्यमान इन्टरनेट प्रविधिमा प्रयोग हुँदै आएका छन् ।', 'रोबोर्टलाई इन्टरनेटका चारजना जनक मध्येका एक मानिन्छ । अन्य तिनजनामा बब काह्न, भिन्ट सर्फ र लेन क्लेइनरक रहेका छन् ।', 'रोबार्टले सबैभन्दा पहिलोपटक कम्प्युटर नेटवर्कको विकास गरी डाटा ट्रान्सफरको प्रविधि पनि विकास गरे ।', 'उनले विकास गरेको आर्पानेट नामक नेटवर्क प्रणालीमा पहिलोपटक सन् १९६९ मा चारवटा कम्प्युटर जोडिए । तत् पश्चात् यस्तो नेटवर्कमा धेरै विश्वविद्यालय र अन्य अनुसन्धान संस्थाहरु तिव्र रुपमा जोडिए ।', 'आर्पानेट सन् १९८३ सम्म कायम रह्यो र त्यसपछि वृहत इन्टरनेट सञ्जालको एक भागको रुपमा रह्यो ।', 'एजेन्सी']"
"सीजी टेलिकमका पक्षमा सर्बोच्चको आदेश, खुल्यो मोबाइल सेवा सुरु गर्ने बाटो","['१२ पुस, काठमाडौं । अब सीजी टेलिकमलाई पनि पनि मोबाइल सेवा सञ्चालनका लागि बाटो खुलेको छ । सर्वोच्च अदालतले सीजी कम्युनिकेसन प्रालि -सिजि टेलिकम) लाई मोबाईल सेवा सञ्चालनको अनुमति प्रदान गर्न नेपाल दूरसञ्चार प्राधिकरणलाई आदेश दिएको छ ।', 'सर्वोच्च अदालतका न्यायधीश दीपकराज जोशीको एकल इजलासको आदेशपछि सीजी टेलिकमलाई मोवाइल सेवा सञ्चालनमा ल्याउने बाटो खुलेको छ ।', 'प्राधिकरणले सीजी टेलिकमलाई मोबाइल सेवा सञ्चालन गर्न अनुमति दिएको थिएन । सीजी टेलिकमलाई सेवा सञ्चालन अनुमति दिने सरकारको निर्णयलाई समेत प्राधिकरणले स्वीकारेको थिएन ।', 'प्राधिकरणले गत पुस ४ गते फ्रिक्वेन्सी लिलाम बढाबढका लागि सूचना प्रकाशित गरेपछि यसका विरूद्ध सीजी टेलिकम सर्वोच्च अदालत गएको थियो । अदालतले पुस १० मा आन्तरिम आदेश जारी गर्दै उक्त कम्पनीले सरकारबाट मोवाईल सेवा सञ्चालनको अनुमति प्राप्त गरिसकेकाले कार्यान्वयनमा कुनै बाधा अवरोध नगर्नू भन्ने आदेश दिएको छ ।', 'आदेशमा भनिएको छ- ‘निवेदक(सीजी टेलिकम)लाई आधारभूत टेलिफोन सेवा संचालन गर्ने अनुमति प्राप्त गरेको देखिंदा उक्त अनुमति पत्र कार्यान्वयन गर्न आवस्यक पर्ने कुनै पनि कार्य गर्न नरोक्नु रोक्न नलगाउनु तथा निजलाई कुनै बाधा अवरोध नगर्नू, नगराउनू ।’', 'सर्वोच्चले ‘अनुमति पत्र कार्यान्वयन गर्न आवस्यक पर्ने खरिद, जडान तथा सो सम्वन्धमा आवस्यक पर्ने थप लगानीका लागि निवेदक -सिजि टेलिकम)लाई आवस्यकता अनुसार अनुमति दिनु दिलाउनु’ पनि भनेको छ ।', 'त्यसैगरी ‘आधारभूत टेलिफोन सेवाको अनुमति पत्र संचालनमा ल्याउन आवश्यक पर्ने अन्य सेवा प्रदायक सरह समान हक स्थापित गर्न समेत आवस्यक पि|mक्वेन्सी निवेदक -सिजि टेलिकम)लाई वितरण गर्न कानून बमोजिम जे जे कत्र्यव्य पूरा गर्नु पर्ने हो गर्नु गराउनू । निवेदकले प्राप्त गरिसकेको पि|mक्वेन्सी प्रयोग गर्न कुनै अवरोध नगर्नू तथा अन्य सेवा प्रदायक सरह व्यवहार गर्नू’ भन्ने आदेश पनि सर्वोच्च अदालतले दिएको छ ।', 'सर्वोच्चले फ्रिक्वेन्सी लिलाम बढाबढ गर्ने प्राधिकरणको सूचना कार्यान्वयन नगर्न पनि आदेश गरेको छ ।', 'सीजी के भन्छ ?', 'अदालतको यो आदेशपछि सीजी टेलिकमले मोवाईल सेवा संचालनका लागि द्रुत गतिमा काम अगाडि बढाउने बताएको छ ।', '‘हामी मोवाईल सेवा संचालनका लागि तयारी अवस्थामा छौँ । सर्वोच्च अदालतबाट आदेश आइसकेकाले मोवाईल सेवा संचालनका लागि द्रुत गतिमा काम अगाडि बढाउछौँ’, चौधरी ग्रुपका प्रवक्ता मधुसूदन पौडेलले भने, ‘अदालतको आदेशलाई हामी उच्च सम्मान गर्छौँ । र, सम्वन्धित निकायहरूले पनि आदेशलाई सम्मान गर्दै स्वस्थ प्रतिस्पर्धी वातावरणमा सिजि मोवाईल सेवा संचालनका लागि आ-आफ्नो कर्तव्य पुरा गर्नेछन् भन्ने हाम्रो पूर्ण विश्वास छ ।’', 'मन्त्रिपरिषदको २०७४ जेठ १५ गतेको बैठकले सीजी टेलिकमलाई मोवाईल सेवा सञ्चालन अनुमति दिने निर्णय गरेको थियो । उक्त समयमा नेकपाका अध्यक्ष पुष्पकमल दाहाल (प्रचण्ड) प्रधानमन्त्री थिए ।', 'मन्त्रिपरिषदको उक्त निर्णयपछि सिजि टेलिकमले मोवाईल सेवा सञ्चालनका लागि द्रुत गतिमा प्राविधिक एवं वित्तिय व्यवस्थापनलाई अगाडि बढाएको थियो । तर प्राधिकरणले फ्रिक्वेन्सी प्रदान गर्ने एवं उपकरण आयात लगायतका अनुमति दिने मामिलामा अवरोध गरेका कारण सेवा संचालनमा विलम्ब हुदै आएको थियो ।', '‘सर्वोच्च अदालतको आदेशपछि\xa0 सबै अवरोधहरू अन्त्य भएका छन् । प्राधिकरणले यि सबै पक्षमा हामीलाई सहजीकरण गर्नेछ भन्ने हाम्रो विश्वास छ,’, प्रवक्ता पौडेलले भने ।', 'मन्त्रिपरिषदले सीजी टेलिकमलाई मोवाईल सेवा सञ्चालनका लागि तत्कालीन समयमा प्राधिकरणलाई बुझाउन बाँकी फ्रिक्वेन्सी र रोयल्टी समेत गरि करिब ३६ करोड रूपैयाँ २०७४ माघ मसान्तदेखि पाँच बराबर किस्तामा भुक्तानी गर्नुपर्ने निर्णय दिएको थियो ।', 'पहिलो किस्तास्वरूप २०७४ माघ २८ गते ८ करोड ४० लाख रूपैयाँ मात्र भुक्तान गरेको छ । ‘हामी सरकारले दिएको समयतालिका अनुसार रकम बुझाउछौँ । आगामी माघ मसान्तभित्रै दोस्रो किस्ता बुझाउने तयारीमा हामी छौँ’, प्रवक्ता पौडेलले भने ।', 'प्राधिकरणले सीजी टेलिकमलाई प्रदान गरेको अनुमति पत्र ‘आरटिएस-ईडिआर-जिरोवान’ बमोजिम कार्य सम्पन्न भएर प्राधिकरणले प्रमाणीकरण समेत गरिसकेको कम्पनीले बताएको छ ।', 'अन्तर्राष्ट्रियस्तरको पछिल्लो पुस्ताको प्रविधिलाई नेपालमा भित्रयाउने प्राविधिक तयारी भएको दावी सिजि टेलिकमको छ ।', 'सीजी मोवाईल फोरजी प्रविधिमा आधारित हुनेछ । कम्पनीले हाल नेपाली बजारमा उपलब्ध मोवाईल सेवाको गुणस्तरको तुलनामा उच्च गुणस्तरको भ्वाईस र डाटा अत्यधिक सस्तो दरमा उपलब्ध गराउने जनाएको छ ।', '२०१९ भित्रै सीजी टेलिकमको सेवा !यसबाट नेपाली उपभोक्ताले प्रतिस्पर्धी बजारमा छनौटको अवसर प्राप्त गर्नेछन् भने हाल करिब एकाधिकारका कारण महँगोमा सेवा लिनुपर्ने बाध्यताको अन्त्य हुने कम्पनीले जनाएको छ ।', '‘हामी नेपाली उपभोक्ताको हितलाई केन्द्रमा राखेर एचडी भ्वाईस क्वालिटी र द्रुत गतिको डाटा न्युनतम मूल्यमा उपलब्ध गराउने तयारीमा छौँ । सीजी मोवाईल सञ्चालनपछि नेपाली उपभोक्ताले टेलिकम क्षेत्रमा नयाँ क्रान्तिको महशुस गर्नेमा हामी विश्वस्त छौँ’, प्रवक्ता पौडेलले दावी गरे ।', 'सीजी टेलिकमले सेवा सञ्चालनका लागि आपूर्तिकर्ताहरूको छनौट गर्न आवस्यक कर्मचारी र परामर्शदाताहरूको नियुक्ति गरिसकेको छ भने थप कर्मचारी र परामर्शदाताहरूको छनौट कार्य जारी कम्पनी बताउँछ ।', 'नेपालमा उच्च गुणस्तरको मोवाईल सेवा सञ्चालनका लागि उच्चस्तरको प्रविधि भित्रयाउन\xa0 ख्यातीप्राप्त विदेशी कम्पनीसँग रणनीतिक साझेदारीको टुंगो लागिसकेको कम्पनीले जानकारी दिएको छ ।', 'कम्पनीले टेलिकम उपकरण आयात गर्न आपूर्तिकर्ताहरूसँग सम्झौता गरिसकेको, डाटा सेन्टर स्थापना र डिजास्टर रिकोभरी का लागि समेत स्थान तोकिसकेको जनाएको छ ।', 'त्यसैगरी बीटएस टावर तथा व्याकहाउल नेटवर्क निर्माणकर्ता एवं आपूर्तिकर्ताहरूसँग सम्झौता भईसकेको र टावर निर्माणका लागि काठमाडौँ, पोखरा लगायतका स्थानहरूमा जग्गाधनिसँग लिज सम्झौता गरिसकेको उसको भनाइ छ ।', '‘सन् २०१९ भित्रै सीजी टेलिकमको सेवा नेपाली उपभोक्ताले पाउनेछन् भन्नेमा हामी विश्वस्त रहेका छौँ,’ प्रवक्ता पौडेलले भने ।']"
एक अर्ब डाउनलोड भयो गुगल डुओ एप,"['गुगलको मेेसेजिङ एपका लागि यो वर्ष न् २०१८ खासै सुखद रहेन । किनकी गुगलले यहीँ वर्ष आफ्नो मेसेजिङ एप Allo बन्द गर्ने घोषणा गर्यो ।', 'तर वर्षको अन्त्यतिर भने गुगलका लागि केही सुखद खबर प्राप्त भएको छ । किनकी गुगलको एउटा भिडियो कलिङ तथा मेसेजिङ एपका प्रयोगकर्ताको संख्या १ अर्ब नाघेको छ ।', 'गुगलको भिडियो कलिङ तथा मेसेजिङ एप Duo लाई गुगल प्ले स्टोरमार्फत १ अर्ब भन्दा बढि पटक डाउनलोड गरिएको छ ।', 'एन्ड्रोइड पोलिसको रिपोर्ट अनुसार डिसेम्बर महिनाको सुरुमै डुओ एपले १ अर्ब डाउनलोडको कोशेढुंगा पार गरेको छ ।', 'गुगल डुओको निर्माण तथा इन्जिनियरिङ्ग प्रमुख जस्टिन उबर्टीले पनि यो तथ्यलाई टि्वट मार्फत पुष्टि गरेका छन् ।', 'उबर्टीले टि्वटमा भनेका छन्, ‘सन् २०१८ मा गुगल डुओका लागि एउटा अर्को कोशेढुंगा । तपाइँका फोन, ट्याब्लेट तथा क्रोमबुकमा डुओमार्फत गुणस्तरीय भिडियो कलिङको अनुभव लिनुहोस् । हामीसँग सन् २०१९ का लागि अझै धेरै गर्न बाँकी छ ।’', 'गत जुलाई महिनामा डुओ एपको डाउनलोड संख्या ५० करोड पुगेको थियो । पछिल्लो ६ महिनामा त्यो संख्या दोब्बरले बढेको हो ।', 'स्काइपी तथा एप्पलको फेसब टाइमको प्रतिस्पर्धीको रुपमा गुगलले सन् २०१६ मा डुओ एप लञ्च गरेको थियो । सुरुवाती अवस्थामा यो एपले खासै प्रभाव पार्न नसकेपनि पछिल्लो समयमा यसको लोकपि्रयता बढिरहेको छ ।', 'डुओ एपको लोकप्रियता बढ्दै जानुमा यो एप विभिन्न प्लाटर्फममा उपलब्ध हुनु हो । गुगलले डुओ एप्लाई आइप्याड, एन्ड्रोइड ट्याब्लेट, क्रोमबुक तथा स्मार्ट डिस्प्लेहरुमा उपलब्ध गराएको छ । जसका कारण प्रयोगकर्ताले आफुलाई मनपर्ने ग्याजेटबाट यो एप प्रयोग गर्न सक्दछन् ।एजेन्सी']"
इन्टरनेटको मूल्य बढाउने निर्णयबाट पछि हटे व्यवसायी,"['१५ पुस, काठमाडौं । सरकारले सम्झौता कार्यान्वयन गर्ने आश्वास दिएपछि इन्टरनेट सेवा प्रदायकले सेवा तत्काल मूल्य नबढाउने भएका छन् । सम्झौता अनुसार नै दुरसञ्चार नियमवाली संशोधन गर्ने सरकारको आश्वासनपछि व्यवसायी पछि हटेका हुन् ।', 'यसअघि व्यवसायीले सम्झौताको पाँच महिना बित्दा पनि सरकारले ध्यान नदिएको भन्दै पुस १५ अर्थात आजदेखि इन्टरनेटको शुल्क बढाउने चेतावनी दिएका थिए ।', 'इन्टरनेट सेवा प्रदायकहरुको छाता संगठन इन्टरनेट सर्भिस प्रोभाइडर एसोसिएसन अफ नेपाल -आइस्पान) का एक सदस्यले तत्काल शुल्क बढाउने निर्णय स्थगित भएको पुष्टि गरे ।', 'सरकारले ०७५/७६ को बजेटमा इन्टरनेटमा १३ प्रतिशत अतिरिक्त दूरसंचार सेवा शुल्क -टिएससी) लगाउने नीति ल्याएपछि इन्टरनेट सेवा प्रदायकहरुले आफ्नाे सेवा शुल्क बढाउने बताएका थिए ।', 'सरकारले लगाउने अतिरिक्त कर ग्राहकबाटै असुल्ने भन्दै सेवा प्रदायकहरुले साउन १ गतेदेखि नै मूल्य बढाउने घोषणा गरेका थिए ।', 'तर, सरकारले सेवा प्रदायकहरुलाई बोलाएर मूल्य नबढाउन भन्दै दुरसञ्चार नियमवाली नै संशोधन गर्ने आश्वासन दिँदै इन्टरनेटको मूल्य समायोजन गर्ने सहमति गरेको थियो ।', 'तर, हालसम्म पनि उक्त सम्झौता कार्यान्वयन नगरेको भन्दै व्यवसायी रुष्ट बनेका छन् ।']"
नेपाली स्टिकर र इमोजीसहितको हाम्रो नेपाली किबोर्ड,"['अंग्रेजी नयाँ वर्षको अवसरमा ‘हाम्रो नेपाली किबोर्ड’ एप सार्वजनिक गरिएको छ ।\xa0पहिलो पटक नेपाली स्टिकरहरु समावेश गरिएको ‘हाम्रो नेपाली किबोर्ड’को नयाँ संस्करण गुगल प्लेस्टोरमा सार्वजनिक गरिएको हो ।', 'के छ नयाँ संस्करणको ‘हाम्रो नेपाली किबोर्ड’मा?', 'स्टिकर', 'हाम्रो नेपाली किबोर्डको नयाँ संस्करणमा नेपाली परिवेश झल्काउने विभिन्न नेपाली पात्रहरुसहितको स्टिकरहरु राखिएको छ । मेसेन्जर, भाइबर, ह्वाट्सएप, स्काइप, टेलिग्राम, फेसबुक, ट्विटर, इन्स्टाग्राम आदि जुनसुकै एप्लिकेशनमा पनि प्रयोग गर्न मिल्ने यी नेपाली स्टिकरहरुले प्रयोगकर्तालाई नयाँ अनुभव दिने विश्वास लिइएको छ ।', 'नेपाली पारा, हाम्रो साथी, नयाँ वर्ष, संगी, हाम्रो कान्छा, हाम्रो कान्छी, नक्कली, र बौचा व मैचासमेत गरी आठ किसिमका स्टिकरहरु समावेश गरिएको छ । हाम्रो नेपाली किबोर्डको इमोजी खण्डमा गएर यी स्टिकरहरु प्रयोग गर्न सकिन्छ ।', 'थिम', 'हाम्रो नेपाली किबोर्डको यस संस्करणमा नयाँ किबोर्ड थीम पनि थपिएको छ । हाम्रो नेपाली किबोर्डको सेटिङमा गएर आफूलाई मन पर्ने थिम छान्न सकिन्छ । डार्क तथा लाइट गरेर हाललाई दुई डिजाइनमा किबोर्ड थीम उपलब्ध छ ।', 'चलनचल्तिको ‘बकमानसिपवज” देवनागरी, अंग्रेजीबाट नेपाली (रोमन ट्रान्सिलिरेसन), रोमनाइज्ड नेपाली युनिकोड तथा अंग्रेजी अक्षर टाइप गर्ने किबोर्ड लेआउटहरु यथावत नै छन् ।', 'इमोजीहाम्रो नेपाली किबोर्डको नयाँ संस्करणमा प्रयोगकर्ताको मुडलाई अभिव्यक्त गर्न विभिन्न नयाँ इमोजीहरु पनि थपिएको छ । जुन इमोजीहरु जुनसुकै एपमा सजिलैसँग राख्न तथा शेयर गर्न सकिन्छ ।', 'नेपाली भाषा तथा अक्षरसँगको प्रयोगकर्ताको प्रेम जारी रहोस् भन्ने उद्देशय रहेको बताइएको छ । अझै थप स्टिकर थप सुविधा तथा सुधारहरु नियमित गर्दै जाने कम्पनीले बताएको छ ।', 'नयाँ अपडेटबारे कुनै जिज्ञासा, सुझाव अथवा प्रतिक्रियाहरु भए[email\xa0protected]मा इमेल गर्न सकिने छ ।\xa0हाम्रो नेपाली किबोर्डयहाँक्लिक गरेर राख्न सकिन्छ ।']"
टेलिकमको प्रवन्ध निर्देशक बन्न ११ जनाको आवेदन,"['१३ पुस, काठमाडौं । नेपाल टेलिकमको प्रबन्ध निर्देशक बन्न ११ जनाले आवेदन दिएका छन् । त्यसमध्ये ९ जनाले मात्रै टेलिकममा प्रवन्ध निर्देशक बन्न आफ्नो कार्ययोजनासहित प्रस्तुतीकरण राख्न पाउने भएका छन् ।', 'प्रवन्ध निर्देशक बन्न सानउल्लाह खान, विमल आचार्य, बुद्धिप्रसाद आचार्य, गोकर्णप्रसाद सिटौला, संगीता पहाडी, डिल्लीराम अधिकारी, नगेन्ऽकुमार दास, चन्द्रमोहन झा, प्रदीपराज उपाध्याय, अनिल कुमार झा र रामदेव यादवले प्रवन्ध निर्देशक बन्न इच्छा देखाउँदै निवेदन दिएका छन् ।', '११ मध्ये दुई जनालाई अर्को चरणको प्रस्तुतिकरणका लागि अयोग्य ठहराइएको सञ्चार मन्त्रालय स्रोतले जनाएको छ । उनीहरुको नाम गोप्य राखिएको छ ।', 'सञ्चार तथा सूचना प्रविधि मन्त्रालयले गत मंसिर २९ गते प्रवन्ध निर्देशक नियुक्तिका लागि लागि आवेदन माग गरेको थियो ।', 'अन्तिम मिति बुधबारसम्म टेलिकमभित्रबाटै सात जना कर्मचारीले आवेदन दिएका छन् । यस्तै पूर्वा प्रवनध निर्देशक बुद्धि आचार्य पनि आकांक्षीका रुपमा देखिएका छन् ।', 'साउन २९ गतेको मन्त्रीपरिषदले कामिनी राजभण्डारी बर्खास्त गरेपछि टेलिकममा नेतृत्व अभाव छ ।']"
अब यी स्मार्टफोनमा चल्ने छैन ह्वाट्सएप,"['मेसेजिङ एप ह्वाट्सएपले विभिन्न पुराना मोडलका स्मार्टफोनमा आफ्नो सफ्टवेयर अपडेट सपोर्ट बन्द गरेको छ ।', 'नोकिया एस ४० अपरेटिङ सिस्टमका लागि ह्वाट्सएपले पूर्णरुपमा सपोर्ट बन्द गरेको छ । कतिपय पुराना अपरेटिंग सिस्टमका स्मार्टफोनमा भने सपोर्ट जारी राखेको छ ।', 'यी हुन् ह्वाट्सएप नचल्ने नयाँ स्मार्टफोन', '१. नोकिया एस ४० अपरेटिङ सिस्टमबाट चल्ने सबै खालका स्मार्टफोन: नोकिया ब्राण्डका एस ४० अपरेटिंग सिस्टमबाट चल्ने कुनै पनि स्मार्टफोनमा अब ह्वाट्सएप चल्ने छैन । त्यसमा आशा सिरिजका Nokia Asha 201, Nokia Asha 500, Nokia Asha 501, Nokia Asha 502, Nokia Asha 205, Nokia Asha 210, Nokia Asha 230, Nokia 208, Nokia 301, Nokia Asha 503, Nokia 515\xa0\xa0/\xa0\xa0Nokia 206 मोडलका फोन रहेका छन् । त्यस्तै नोकिया Symbian\xa0 एस ६० प्लाटफर्ममा पनि अब ह्वाट्सएप चल्नेछैन ।', '२. एन्ड्रोइड भर्सन २.३.७ भन्दा अगाडिका अपरेटिंग सिस्टम: २.३.७ एन्ड्रोइडभन्दा अगाडिका स्मार्टफोनमा अब नयाँ ह्वाट्सएप अकाउन्ट खोल्न सकिने छैन । साथै पुरानो अकाउन्ट पनि रि भेरिफिकेसन हुनेछैन । यद्यपि, २.३.७ एन्ड्रोइड स्मार्टफोनमा सन् २०२० को फेब्रुअरी १ सम्म ह्वाट्सएप चल्नेछ ।', '३. एप्पलको आइओएस सेभेनमा पनि यहीँ लागू हुनेछ । आइओएस सेभेनयुक्त एप्पल डिभाइस्मा अब न त ह्वाट्सएपको नयाँ अकाउन्ट खोल्न सकिनेछ, न त पुरानो अकाउन्ट रि भेरिफाई गर्न सकिनेछ ।', '४. एन्ड्रोइड भर्सन २.३.३, २.१ (इक्लेयर) तथा एन्ड्रोइड २.२ (फ्रोयो) मा पनि ह्वाट्सएप चल्नेछैन ।', '५. त्यस्तै आइओएस सिक्स तथा आइफोन थ्री जिएसमा भने यसअघि नै ह्वाट्सएप सपोर्ट बन्द भइसकेको छ ।', '६. त्यस्तै ब्लाकबेरी अपरेटिंग सिस्टम तथा ब्लाकबेरी टेनमा पनि ह्वाट्सएप चल्ने छैन । यद्यपि, PRIV, DTEK50, KEYone तथा KEY2\xa0का ब्लाकबेरी फोनमा चाहिँ ह्वाट्सएप चल्नेछ ।', 'एजेन्सीको सहयोगमा']"
गोजीमा राखेको आइफोन एक्स एस म्याक्स पड्कियो,"['अमेरिकाको ओहियोमा एकजना आइफोन प्रयोगकर्ताले आफ्नो गोजीमा राखेको आइफोन एक्स एस म्याक्स पडि्कएको छ ।', 'ओहियोमा बस्ने जोस हिल्लार्डले गत डिसेम्बर १२ मा आफ्नो गोजीमा रहेको आइफोन पड्किएर आगो लागेको दाबी गरेका छन् ।', 'गोजीमा रहेको आइफोनबाट धुवाँ निस्किएको र निकै तातो तातेर आफ्नो छाला नै पोलेको उनले बताएका छन् ।', 'त्यसपछि तत्कालै आफू दौडिएर पाइन्ट फुकालेर फ्याँकेको उनले उल्लेख गरेका छन् । पछि आगो निभाउने कम्पनीका मानिसहरु आएर आगोको लप्का निभाएको दाबी पनि उनकेा छ ।', 'सोही दिनको साँझ उनी त्यो जलेको आइफोन लिएर एप्पल स्टोरमा गए । तर, एप्पल स्टोरमा आफुप्रति देखाइएको गैरजिम्मेवार व्यवहारबाट उनी असन्तुष्ट भए । आफूलाई २० मिनेटसम्म एप्पल स्टोरका कर्मचारीले प्रश्न सोधिरहेको र आफ्नो फोन फिर्ता पाउन थप ४० मिनेट कुर्नुपरेको उनले बताएका छन् ।', 'एप्पल स्टोरका व्यवस्थापकले ती गोजीमा पड्किएको भनिएको आइफोन एक्स एस म्याक्सलाई परीक्षणका लागि एप्पलको इन्जिनियरिङ टिमसमक्ष पठाउनुपर्ने बताए । विज्ञले परीक्षण गरेर रिपोर्ट दिएपछि मात्र उनलाई पड्किएको आइफोनको साटो नयाँ आइफोन दिन सकिने बताएका थिए ।', 'हिल्लार्ड निरास भएर घर फर्किए । त्यसपछि उनले एप्पलको केयर लाइनमा फोन गरे । अन्ततः उनले नयाँ आइफोन प्राप्त गरे । तर, यतिबाट मात्र उनी सन्तुष्ट भएनन् । आफुलाई जलेका कपडा, जुत्ता तथा आइफोन पड्केपछि भोग्नुपरेको कठिन समयको पनि क्षतिपूर्ति दिनुपर्ने उनको माग छ ।', 'आफुले यसका लागि एप्पलविरुद्ध कानुनी ढोका ढक्ढकाउने उनको भनाइ छ ।एजेन्सीको सहयोगमा ।']"
नेकपाका नेताविरुद्ध अदालत जाने दिगम्बर झाको चेतावनी,"['११ पुस, काठमाडौं । नेपाल दूरसञ्चार प्राधिकरणका अध्यक्ष दिगम्बर झाले सत्तारुढ नेकपाका नेताहरुले आफ्नो मानहानी गरेको भन्दै अदालतले जाने चेतावनी दिएका छन् ।', 'झालाई बर्खास्त गर्न माग गर्दै नेकपाका केन्द्रीय सदस्यहरुले हालै मात्र पार्टीमा ज्ञापनपत्र बुझाएका थिए । साथै स्थायी कमिटी बैठकमा समेत झाको नियुक्तिलाई लिएर सरकार र पार्टी नेतृत्वको चर्को आलोचना भएको थियो ।', 'बुधबार पत्रकार सम्मेलन गरेर झाले आफू प्रतिस्पर्धाबाटै दूरसञ्चार प्राधिकरणको नेतृत्वमा आएको तथा इमान्दार र कर्तव्यनिष्ट कर्मचारी भएको भएको दाबी गरे ।', 'आफ्नो मान सम्मान र प्रतिष्ठामा आँच आउनु गरी बोल्नु अघि अध्ययन गर्न नेताहरुलाई सचेत गराएका छन् ।', 'तर, सरकारलाई सहज बनाउन आफू कुनै पनि बेला पद छाड्न पनि तयार रहेको बताए । ‘मेरो कारणले सम्माननीय प्रधानमन्त्री र मन्त्रीज्यूहरुको बदनामी हुन्छ भने म पद छाड्न पनि तयार छु’ उनले भनका छन् ।']"
९ अर्ब पानीमा बगाउँदै एप्पल,"['विश्वका चर्चित प्रविधि कम्पनीहरुले आविष्कार तथा उन्नयनका लागि बर्सेनि ठूलो रकम खर्चिने गर्दछन् ।', 'यो मामिलामा अमेरिकी कम्पनी एप्पल निकै अगाडि छ ।', 'तर पछिल्लोपटक एप्पलले यस्तो क्षेत्रमा लगानी गर्दैछ, जुन धेरैलाई अनौठो लाग्दैछ । अर्थात् एप्पलले करोडौँ रुपैयाँ बराबरको रकम पानीमा बगाउँदैछ ।', 'आइफोन निर्माता कम्पनी एप्पलले ९ अर्ब रुपैयाँभन्दा बढी रकम पानीमा लगानी गर्दैछ ।', 'ओरेगन लाइभको रिपोर्ट अनुसार एप्पलले पानीका लागि ८ करोड ७० लाख अमेरिकी डलर पानीका लागि लगानी गर्न लागेको हो ।', 'आफ्नो डाटा सेन्टरको चिस्यान व्यवस्थापनका लागि पानी भण्डारण केन्द्रमा एप्पलले यति ठूलो लगानी खन्याउनेछ ।', 'ओरेगनको प्रिनभिल्ले क्षेत्रमा एप्पलका दुईवटा डाटा सेन्टर रहेका छन् । डाटा सेन्टरको तापक्रम नियन्त्रणका लागि एप्पललाई ठूलो परिमाणमा पानीका आवश्यकता पर्दछ । एप्पलले सन् २०१६ मा यही डाटा सेन्टरमा मात्रै २ करोड ८० लाख ग्यालोन पानी खपत गरेको थियो ।', 'एप्पलको वाटर स्टोरेज केन्द्र सन् २०२१ सम्ममा निर्माण सम्पन्न हुनेछ । एप्पलको ओरेगनस्थित यो केन्द्र निर्माणमा एप्पलले १ अर्ब डलर लगानी गरेको छ । सस्तो जमिन तथा कर सहुलियतका कारण एप्पलका यो क्षेत्र छनोट गरेको थियो । साथै उक्त क्षेत्रमा चिसो मरुभूमिको मौसम हुनुका कारण डाटा सेन्टरको तापमान सन्तुलनका लागि समेत कम उर्जा खपत हुनेछ ।', 'स्मरण रहोस् यही क्षेत्रमा फेसबुकको समेत डाटा सेन्टर रहेको छ ।', 'एजेन्सी']"
फेसबुकले बनाउँदैछ क्रिप्टोकरेन्सी,"['काठमाडौं । सोसल मिडिया कम्पनी फेसबुकले आफ्नै डिजिटल मुद्रा क्रिप्टोकरेन्सीको विकास गर्न लागेको छ । त्यस क्रिप्टोकरेन्सीलाई प्रयोगकर्ताले ह्वाट्सएप मार्फत पनि पठाउने सक्नेछन् ।', 'फेसबुकले एउटा यस्तो ‘स्थीर मुद्रा’ बनाउँदैछ जसलाई प्रयोगकर्ताले फेसबुकको मोबाइल मेसेजिंग सर्भिस मार्फत पैसा पठाउने प्रयोजनमा प्रयोग गर्न सक्नेछन् ।', 'ब्लुम्बर्गका अनुसार उक्त स्टेबल क्वाइन एक प्रकारको डिजिटल करेन्सी हुनेछ र त्यसको मूल्य अमेरिकी डलर बराबर हुनेछ । फेसबुकको उक्त मुद्रा बिटक्वाइन जस्ता क्रिप्टोकरेन्सी जस्तो अस्थीर नहुने भएकोले पनि धेरैको रोजाइमा पर्ने विश्वास गरिएको छ ।', 'ब्लुम्बर्गका अनुसार फेसबुकले भारतमा आफ्नो डिजिटल करेन्सी लञ्च गर्ने सम्भावना छ । भारत विश्वमा सबैभन्दा धेरै रेमिटेन्स भित्राउने मध्येको देश हो जहाँ विदेशमा रहेका करोडौँ भारतीयहरुले भारतका आफ्ना परिवार र आफन्तलाई ठूलो परिमाणमा पैसा पठाउँदछन् ।', 'फेसबुकलाई आफ्नो डिजिटल मुद्रा वास्तविक रुपमा लञ्च गर्नका लागि केही समय भने लाग्नेछ । फेसबुक प्रवक्ताका अनुसार अहिले कम्पनीले यसको रणनीति बनाइरहेको छ र ब्लकचेन टेक्नोलोजीको क्षमताबाट बढि भन्दा बढि लाभ कसरी उठाउन सकिन्छ भन्ने कुराको खोजी गरिरहेको छ ।', 'स्मरण रहोस् पेपल कम्पनीका पूर्वअध्यक्ष डेभिड मार्कसलाई फेसबुकमा भित्राएसँगै फेसबुकले कुनै खाले वित्तिय सेवाको विकासमा काम सुरु गरेको अड्कल धेरैले काटेका थिए ।', 'मार्कस नेतृत्वको टिमले फेसबुकमा ब्लकचेन टेक्नोलोजीका उपयोगितामा गहन अन्वेषण गरिरहेको छ ।', 'ब्लुम्बर्गका अनुसार सन् २०१७ मा भारतमा ६९ अर्ब डलर रेमिटेन्स भित्रिएको थियो । भारतमा ह्वाट्सएप प्रयोगकर्ताको संख्या २० करोड रहेको छ । यस्तो अवस्थामा फेसबुकले क्रिप्टो करेन्सीलाई पहिलोपटक भारतमै सुरु गर्ने योजना बनाएको बताइएको छ ।', 'के हो क्रिप्टोकरेन्सी ?', 'क्रिप्टो करेन्सी एउटा डिजिटल मुद्रा हो जसलाई अनलाइन मार्फत रकम भुक्तानी वा ट्रान्सफर गर्दा प्रयोग गरिन्छ ।', 'यो वास्तवमा पैसाको अनलाइन संस्करण वा भर्चुअल मुद्रा हो भन्दा फरक पर्दैन । यस्तो खालको डिजिटल सम्पत्ति जसलाई एक जनाबाट अर्को व्यक्तिमा हस्तान्तरण गर्न सकिन्छ ।', 'सबैखाले क्रिप्टो करेन्सीले ब्लकचेन प्रविधिको प्रयोग गर्दछन् । विशिष्ट खालका नियमहरुको आधारमा यस्ता मुद्राको सिर्जना तथा प्रसार हुन्छ । हरेक क्रिप्टो करेन्सीका लागि छुट्टै नियम हुन्छ ।', 'बिट क्वाइन सबैभन्दा पहिलो क्रिप्टो करेन्सी हो, जुन ८ वर्षअघि अस्तित्वमा आएको थियो । लाइट क्वाइन र डोजक्वाइन लगायतका विभिन्न खाले डिजिटल करेन्सीहरु अहिले प्रचलनमा रहेका छन् ।', 'एक तथ्यांक अनुसार अहिले विश्वमा हरेक दिन क्रिप्टो करेन्सी मार्फत २ लाख ७० हजार पटक रकम लेनदेन हुन्छ ।', '-एजेन्सीको सहयोगमा', '']"
सन् २०१९ मा आउने बहुप्रतिक्षित स्मार्टफोन,"['नयाँ वर्ष सन् २०१९ सुरु भइसकेको छ र यो वर्ष पनि विश्वका चर्चित स्मार्टफोन कम्पनीहरुले आफ्ना नयाँ प्रडक्ट सार्वज्निक गर्ने तयारीमा जुटिसकेका छन् ।', 'यसको अर्थ स्मार्टफोन प्रयोगकर्ताहरुले यो वर्ष पनि स्मार्टफोन उद्योगमा नयाँ प्रविधि, अन्वेषण तथा फिचरहरु देख्न पाउनेछन् ।', 'यो वर्ष बजारमा आउने उल्लेखनीय स्मार्टफोन यी हुनेछन्ः', '· सामसुङको ग्यालेक्सी एस १० प्लस स्मार्टफोन आगामी फेब्रुअरीमा हुने मोबाइल वल्र्ड कंग्रेसका आसपासमा सार्वजनिक हुने अनुमान गरिएको छ ।', '· त्यस्तै सामसुङले आफ्नो ग्यालेक्सी नोट १० स्मार्टफोन पनि यो वर्ष सार्वजनिक गर्नेछ । आगामी अगष्टमा सामसुङले यो फ्याब्लेट सार्वजनिक गर्नेछ ।', '· गुगल पिक्सेल फोर: गुगलले आगामी अक्टोबरमा आफ्नो फ्लागसीप स्मार्टफोन पिक्सेल फोर बजारमा ल्याउने योजना बनाएको छ ।', '· नोकिया नाइन: नोकियाको नोकिया नाइन स्मार्टफोन मार्च महिनामा लञ्च हुने अपेक्षा गरिएको छ । नोकिया नाइनको मुख्य विशेषता भनेको यसको पछाडिको भागमा ५ वटा क्यामरा हुनेछन् भने अगाडि एउटा सेल्फी क्यामेरा ।', '· सामसुङले आगामी मार्चमा पहिलोपटक फोल्डेबल स्क्रिन भएको स्मार्टफोन सार्वजनिक गर्ने अपेक्षा गरिएको छ । उक्त स्मार्टफोनको नाम ग्यालेक्सी एक्स रहन सक्ने अड्कल काटिएको छ ।', '· चिनिया कम्पनी शाओमी आफ्नो रेडमी नोट सेभेन प्रो स्मार्टफोन यो वर्ष ल्याउनेछ ।', '· पछिल्लो समय चर्चा र विवादमा रहेको चिनिया कम्पनी हुवावेले यो वर्ष पी ३० प्रो स्मार्टफोन ल्याउनेछ ।', '· वन प्लसले आफ्नो पहिलो फाइभ जी टेक्नोलोजीमा आधारित स्मार्टफोन यो वर्ष ल्याउनेछ ।', '· एलजीले यो वर्ष एलजी जी एट थिन क्यू स्मार्टफोन सार्वजनिक गर्ने तयारी गरेको छ । आगामी जून महिनामा यो स्मार्टफोन बजारमा आउनेछ ।', '· हुवावेले पनि आफ्नो पहिलो फोल्डेबल डिस्प्ले भएको स्मार्टफोन यो वर्ष ल्याउने अपेक्षा गरिएको छ ।', 'एजेन्सी']"
"अन्तरीक्षमा चीनको ५ सफलता, जसले बनाउँदैछ महाशक्ति","['काठमाडौं । चीनले हालै पृथ्वीबाट नदेखिने चन्द्रमाको सतहमा पहिलोपटक रोबोट अन्तरीक्षयानको सफल अवतरण गराएको छ ।', 'चिनिया रोबोट यान चांग ए फोर चन्द्रमाको दक्षिणी ध्रुवस्थित एटकेन बेसिनमा उत्रिएको छ । उक्त यानले चन्द्रमाको त्यस सतहका तस्वीर मात्र पठाउने होइन सुक्ष्म परीक्षण पनि गर्नेछ ।', 'चिनिया मिडियाहरुका अनुसार चन्द्रमामा अवतरित उक्त यानलाई अन्तरीक्ष अनुसन्धानको क्षेत्रमा एउटा कोशेढुंगाको रुपमा रहेको छ ।', 'चीनको अन्तरीक्ष कार्यक्रमको सुरुवात केवल डेढ दशक अघिमात्र भएको हो । यति छोटो समयमै चीनले यस क्षेत्रमा निकै महत्वपूर्ण सफलता हात पारेको छ ।', 'सन् २००३ मा चीनले पहिलोपटक अन्तरीक्षमा मानव पठाउन सफल भएको थियो । त्यो सँगै तत्कालीन शोभियत युनियन र अमेरिका पछाडि चीन अन्तरीक्षमा मानिस पठाउने तेश्रो मुलुक बनेको थियो ।', 'आगामी ५ वर्षका लागि अन्तरीक्ष विज्ञानको क्षेत्रमा चीनले निकै महत्वाकांक्षी लक्ष्य लिएको छ । विश्वको सबैभन्दा ठूलो अन्तरीक्ष दूरविन, सबैभन्दा वजनदार रकेट तथा स्पेस स्टेसन लञ्च गर्ने योजना चीनले बनाइरहेको छ । यी सबै कुरामा सफलता हात लागेमा चीन विश्वको अन्तरीक्ष सुपर पावर बन्नेछ ।', 'यद्यपि चीनले यसअघि नै अन्तरीक्षको क्षेत्रमा धेरै महत्वपूर्ण सफलता हात पारिसकेको छ । जसमध्ये मुख्य ५ सफलता यस्ता छन्ः', '१. चन्द्रमामा सफलता', 'चांग ए कार्यक्रमको नाम चिनिया धार्मिक मान्यता अन्तरर्गत ती देवीको नाममा राखिएको छ जो किम्बदन्ती अनुसार चन्द्रमामा गएकी थिइन् ।', 'सन् २००३ मा सुरु भएको अन्तरीक्ष मिसनकै एउटा हिस्सा हो यो । जसको लक्ष्य भनेको सन् २०३६ सम्ममा चन्द्रमामा मानिस उतार्नु हो ।', 'चीनको चांग ए -४ मिसन निकै कठीन तथा खतरनाक छ । किनकी यसमा अन्तरीक्ष यानलाई चन्द्रमाको त्यस स्थानमा अवतरण गराउनु थियो जो अहिलेसम्म पृथ्वीबाट देखिएको थिएन ।', 'चन्द्रमाको उक्त भागलाई पृथ्वीसँग सिधा सम्पर्क बनाइराख्नु सजिलो छैन । किनकी चन्द्रमाको वातावरणले नै सम्पर्क टुटाइदिन्छ । त्यस समस्याको समाधानका लागि चीनले पृथ्वी र चन्द्रमाको बीचमा एक विशेष स्याटेलाइट लञ्च गर्यो जसले अन्तरीक्षयान र चांग ए फोरमार्फत सम्पर्क कायम राख्न सहयोग गर्दछ ।', 'चांग ए फोरले चन्द्रमाको सतहको अध्ययन अनुसन्धान गर्नेछ । साथै यसले चन्द्रमाको सतहमा आलू तथा अन्य वनस्पतीका बिउ पनि छर्नेछ । साथै रेशम किराको अण्डामाथि पनि परीक्षण गर्नेछ ।', 'अहिलेसम्म हामीले पृथ्वीबाट चन्द्रमाको चम्किलो भागमात्र देख्दै आएका छौँ । किनकी चन्द्रमाले आफ्नो अक्षमा घुम्न र पृथ्वीलाई परिक्रमा गर्नका लागि समान समय लगाउने भएकाले सधै एउटै भाग मात्र हामीले देख्न सक्दछौँ ।', '२. सबैभन्दा धेरै रकेट लञ्च', '', 'सन् २०१८ मा चीनले अन्य देशको तुलनामा अन्तरीक्षमा सबैभन्दा धेरै रकेट लञ्च गर्यो । चीनले गरेका ३९ रकेट लञ्चमा केवल एउटा मात्र असफल भयो । सन् २०१६ मा चीनले २२ वटा रकेट अन्तरीक्षमा लञ्च गरेको थियो । जबकी अमेरिकाले सन् २०१८ मा ३४ वटा र रुसले २० वटा रकेट अन्तरीक्षमा लञ्च गरे । सन् २०१६ मा अमेरिकाले अन्तरीक्ष कार्यक्रमका लागि ३६ अर्ब डलर खर्चेको थियो । जबकी चीनले सन् २०१८ मा जम्मा ५ अर्ब डलर खर्चियो । धेरै भन्दा धेरै स्याटेलाइट लञ्च गर्नका लागि चीनले वजनदार रकेट बनाइरहेको छ, जसलाई पुनः प्रयोग गर्न सकिन्छ । अमेरिकाका कैयन् प्राइभेट कम्पनीहरुले सस्तो मूल्यका रकेटहरु बनाइरहेका छन् । तथापि चीनका प्राइभेट कम्पनीको पहिलो रकेट आफ्नो अभियानमा असफल रह्यो ।', '३. स्पेस स्टेशन', 'चीनले सन् २०११मा स्पेश स्टेशन कार्यक्रमको सुरुवात गर्यो । उक्त अन्तरीक्ष स्टेसन सानो थियो, जहाँ अन्तरीक्ष वैज्ञानिकहरु निकै कम दिनमात्र रहन सक्दथे ।', 'सन् २०१६ मा उक्त स्पेस स्टेसनले काम गर्न छाड्यो । चीनले गत वर्ष मात्रै उक्त स्पेस स्टेसन द तियांगोंग-१० सँग सम्पर्क विच्छेद भएको पुष्टि गरेको थियो । गत अपि्रलमा उक्त बिग्रिएको स्पेस स्टेसनको फोहोर दक्षिणी प्रशान्त महासागरमा खस्यो ।', 'चीनको अर्को स्पेस स्टेसन तियांगोंग-२ अहिलेपनि चालू अवस्थामा छ । सन् २०२२ सम्म अन्तरीक्षमा मानव सहितको स्पेस स्टेसन लञ्च गर्ने चीनले योजना बनाएको छ ।', '४. स्याटेलाइट प्रतिरोधी मिसाइल परीक्षण', 'सन् २००७ मा रुस तथा अमेरिकापछि चीन यस्तो देश बन्यो जसले अन्तरीक्षमा कुनैपनि स्याटेलाइट ध्वस्त पार्न सक्छ ।', 'चीनले एउटा मध्यम रेन्जको मिसाइलको परीक्षण स्याटेलाइट ध्वस्त पार्नका लागि गरेको थियो । उक्त स्याटेलाइन सन् १९९९ मा प्रक्षेपण गरिएको थियो ।', 'स्याटेलाइट ध्वस्त पार्ने मिसाइलको परीक्षण गरेको खबर आएसँगै अन्तराष्ट्रिय स्तरमा चीनको आलोचना भयो । तत् पश्चात् चीनले आफु अन्तरीक्षमा कुनैपनि खाले सशस्त्रीकरणको विपक्षमा रहेको र हतियारको दौडमा नरहेको प्रष्टिकरण दिएको थियो ।', 'सन् २०१६ मा चीनले अन्तरीक्षमा फैलिरहेका फोहोरका टुक्राहरुलाई संकलन गर्नसक्ने अलोंग-१ यानको प्रक्षेपण गर्यो । चिनिया अधिकारीहरुका अनुसार यो विश्वकै पहिलो यस्तो स्याटेलाइट हो जसले अन्तरीक्षमा घुमिरहेका फोहोरलाई संकलन गर्दछ र पृथ्वीमा खस्नबाट रोक्दछ ।', 'नासाका अनुसार अन्तरीक्षमा लाखौँ फोहोरका टुक्रा घुमिरहेका छन् । त्यस्ता फोहोरका टुक्राहरु स्याटेलाइट तथा पृथ्वी दुबैका लागि खतरनाक सावित हुन सक्दछन् ।', 'तर अन्तराष्ट्रिय स्तरमा एउटा चिन्ता यस्तो पनि गरिँदैछ कि चीनले फोहोर बटुल्ने यस्ता स्याटेलाइट लगायतका प्रविधिको प्रयोग युद्धको समयमा शत्रु राष्ट्रका स्याटेलाइटहरु ध्वस्त गर्न प्रयोग गर्न सक्दछ ।', 'उता अमेरिकी राष्ट्रपति डोनाल्ड ट्रम्पले गतवर्ष अमेरिकी सेनालाई छैटौँ शाखाको रुपमा स्पेस फोर्स गठन गरी विकास गर्न आदेश दिएका थिए ।', '५.सुरक्षित सञ्चार', 'जब साइबर स्पेसको कुरा हुन्छ तब सूचनालाई सुरक्षित राख्ने कुरालाई ठूलो चुनौतिको रुपमा लिइन्छ । चीनले यो मामिलामा सन् २०१६ मा एउटा ठूलो सफलता हात पार्यो । चीनले एउटा यस्तो स्याटेलाइट लञ्च गर्यो जसले गोप्य रुपमा निरन्तर सुरक्षित सूचना प्रदान गर्न सक्दछ ।', 'यसलाई क्वान्टम कम्युनिकेसन पनि भनिन्छ । जसमा दुई पक्षले गोप्य सूचनाहरुको आदानप्रदान गर्न सक्दछन् । अनि त्यसको अरु कसैले भेउ पाउन सक्दैन ।', 'बीबीसीबाट']"
सन् २०१९: फेसबुकका लागि किन बन्दैछ खराब समयको सुरुवात ?,"['गत वर्ष सन् २०१८ मा हामीले सोसल मिडिया साइट फेसबुकमाथि विभिन्न खाले गम्भीर प्रकृतिका आरोपहरु लागेको सुन्यौं, पढ्यौं । फेसबुकले आफ्ना प्रयोगकर्ताका निजी डाटाहरु व्यापारिक प्रयोजनका लागि बेचिरहेको खुलासा भयो ।', 'यससम्बन्धमा जवाफ दिनका लागि फेसबुक सीईओ मार्क जुकरबर्ग अमेरिकी संसद सिनेटमा हाजिर हुनुपर्यो ।', 'फेसबुकले आधिकारिक रुपमा आफ्नो गल्ती स्वीकार्नुपर्यो र आइन्दा गल्ती नदोहोराउने बाचा पनि गर्यो । यद्यपि, अनेक प्रतिबद्धताका बाबजुद मानिसहरुको मनमा फेसबुकप्रतिको आशंका अद्यापि कायमै छ ।', 'उल्लेखित विवादबीच पनि बितेको वर्ष सन् २०१८ मा फेसबुकका लागि समग्र रुपमा राम्रै रह्यो । तर यो वर्ष सन् २०१९ देखि भने फेसबुकको लागि खराब समयको सुरुवात हुनेछ ।', 'फेसबुकमाथि जरिवाना लाग्नसक्ने', 'आगामी एक वर्षभित्रमा फेसबुकले कडा जरिवानाको सामना गर्नुपर्ने अनुमान गर्न थालिएको छ । आयरल्याण्डको डाटा प्रोटेक्सन समितिले डिसेम्बरमा फेसबुकविरुद्ध अनुसन्धान सुरु गर्न लागेको घोषणा गरेको थियो ।', 'यसका अलावा अन्य विभिन्न देशहरुले पनि आफ्ना नागरिकहरुका डाटा फेसबुकमा सुरक्षित नरहेको अनुभूत गरिरहेका छन् । यस्तो अनुभूतिले फेसबुकका लागि गम्भीर परिणाम ल्याउन सक्दछ ।', 'इन्टरनेशनल एसोसिएसन अफ प्राइभेसी प्राक्टिसनर्स (आइएपीपी) का निर्देशक केट कोलेरी भन्छन्, ‘हाम्रो मुख्य उद्देश्य यस्तो खालको गडबडीहरुलाई रोक्नका लागि सही तरिका अपनाउनु हो । यदि यसले पनि पुगेन भने हामी प्रशासनिक स्तरमा समेत जाँच गर्नेछौँ ।’', 'अर्को शव्दमा भन्नुपर्दा यस समितिको फैसला फेसबुकका लागि निकै महंगो सावित हुनसक्दछ ।', 'युरोपेली संघको जनरल डाटा सुरक्षण निर्देशिका अनुसार यदि यसमा फेसबुक दोषी देखिएमा उसले आफ्नो विश्वव्यापी आम्दानीको ४ प्रतिशत हिस्सा जरिवानाको रुपमा तिर्नुपर्नेछ ।', 'यस हिसाबले फेसबुकले डेढ अर्ब अमेरिकी डलर भन्दा धेरै रकम जरिवानाको रुपमा तिर्नुपर्ने हुनसक्दछ ।', 'समस्या अरु पनि छन्', 'फेसबुकका लागि समस्याहरु यत्तिमै सकिनेवाला छैनन् । आयरल्याण्डमा हुने अनुसन्धान मात्र होइन, आफ्नो मुलुक अमेरिकाकै संघीय व्यापार समितिले पनि सन् २०११ मा भएको सम्झौताको आधारमा फेसबुकमाथि अनुसन्धान गरिरहेको छ ।', 'उक्त सम्झौतामा फेसबुकले कुनै पनि प्रयोगकर्ताका निजी डाटा लिने र त्यसलाई अरुसँग शेयर गर्नुअघि प्रयोगकर्ताको सहमति अनिवार्य लिने कुरामा सहमति जनाएको थियो ।', 'आफूले उक्त सम्झौताको उल्लंघन नगरेको दाबी फेसबुकले विभिन्न अवसरमा गर्दै आएको छ । तर समिति फेसबुकको त्यस्तो दाबीमा भर परेको छैन र फेसबुकमाथि थप अनुसन्धान गर्न चाहन्छ ।', 'अनुसन्धानका क्रममा फेसबुकले सम्झौताको उल्लंघन गरेको पाइएमा फेसबुकमाथि अर्को बज्रपात हुनेछ र जरिवाना रकमको अंक निकै बढ्नेछ । फेसबुकले सम्झौता उल्लंघन गरेको ठहर भएमा उसले उल्लंघन भएको हरेक दिनको ४० हजारका दरले जरिवाना तिर्नुपर्नेछ ।', '', 'यतिमात्र होइन, सो जरिवाना रकम प्रयोगकर्ताको संख्याको आधारमा बढ्दै जानेछ । अमेरिकामा मात्रै ८ करोड फेसबुक प्रयोगकर्ताको हिसाबले फेसबुकमाथि ३ अर्ब अमेरिकी डलर जरिवाना लाग्न सक्दछ ।', 'यद्यपि, यस्तो हुने सम्भावना कम छ, किनकि अमेरिकी संघीय व्यापार समितिको उद्देश्य फेसबुक जस्तो ठूलो अमेरिकी कम्पनीलाई तहस नहस पार्नु होइन । उसले केवल ती कम्पनीहरुको गलत काम रोक्न चाहन्छ ।', 'वाशिंटन पोष्टलाई दिएको एक अन्तर्वार्तामा समितिका निर्देशक डेभिड व्लादेकले फेसबुकमाथि १ अर्ब अमेरिकी डलरसम्म जरिवाना लाग्नसक्ने बताएका छन् ।', 'फेसबुकको विभाजन', 'धेरै देशहरु यो कुरामा सहमत छन् कि फेसबुक एउटा निकै ठूलो कम्पनी हो, जो सँग सोसल मिडियाको असीमित शक्ति छ ।', 'उसो त जुकरबर्गले अमेरिकी सिनेटमा बोल्ने क्रममा आफ्नो अगाडि धेरै प्रतिद्वन्द्वीहरु रहेको बताएका थिए । तर उनले ती प्रतिद्वन्द्वीहरुको नाम लिएनन् ।', 'मोटो रुपमा हेर्दा सोसल मिडिया जगतमा फेसबुकको तुलनामा आउने कुनै प्रतिद्वन्द्वी कम्पनी देखिँदैन । ह्वाट्सएप र इन्स्टाग्राममा त फेसबुककै स्वामित्व छ । सोसल मिडियामा जगतमा यदि कोही दोस्रो कम्पनीले अलिकति टाउको उठाउन खोज्यो कि फेसबुकले खरीद गरेर आफूमा समाहित गरिहाल्छ ।', 'न्यू स्टेट्सम्यान पत्रिकाका अनुसार फेसबुकले आफू मातहत रहेका कम्पनीहरुलाई अलग अलग भागमा विभाजन गर्ने तयारीमा छ ।', 'फेसबुकलाई आफ्ना विशेषज्ञको निगरानीमा यी ४ भागमा बाँडिन सक्छः', '१. फेसबुक', '२. ह्वाट्सएप', '३. इन्स्टाग्राम', '४. फेसबुक मेसेन्जर', 'फेसबुकमाथि पावन्दी', 'अमेरिकी सिनेटमा मार्क जुकरबर्गसँग भएको सुनुवाइका क्रममा सिनेटर जोन केनेडीले आफू फेसबुकमाथि पावन्दी लगाउने पक्षमा नरहेको भएपनि पछिल्लो समयमा सार्वजनिक भइरहेका गडबडीहरुका कारण आफूहरु यस्तो गर्न बाध्य हुनसक्ने बताएका थिए ।', 'अमेरिकामा धेरै मानिसहरु फेसबुकका लागि केही कडा नियमहरु तय गरिनुपर्ने पक्षमा छन् । फेसबुक स्वयंले पनि आफ्नो लागि नियमहरु तय गरिनुपर्ने पक्षमा रहेको बताउने गरेको छ । तर यस्ता नियमहरु गलत दिशामा निर्देशित हुन नहुने र इन्टरनेट प्रयोगकर्ताबीचको आपसी सम्वादमा कुनै समस्या पैदा हुन नहुने तर्क फेसबुकको छ । यसर्थ यो अनुमान गर्न सकिन्छ कि अमेरिकाले यो वर्ष फेसबुकका लागि केही कडा नियम तथा पावन्दीहरु लागू गर्न सक्दछ । यस्तो नियम फेसबुकका लागि मात्र नभएर अन्य सोसल मिडिया प्लेटफर्म तथा गुगललगायतमा पनि लागू हुन सक्दछ ।', 'फेसबुकबाट प्रयोगकर्ता टाढिँदै', 'फेसबुकले विश्वमा लगातार आफ्नो प्रभुत्व विस्तार गरिरहेको छ । तर जुन देशहरुमा फेसबुकका गडबडीहरु सार्वजनिक भएका छन् त्यहाँ फेसबुकका प्रयोगकर्ताहरु घट्ने खतरा छ ।', 'अमेरिकाको कुरा गर्ने हो भने पछिल्ला तीन त्रैमासिकमा त्यहाँ फेसबुक प्रयोगकर्ताको संख्या बढेको छैन । युरोपेली मुलुकहरुमा त फेसबुक प्रयोगकर्ताको संख्या घटिरहेको छ ।', 'अब प्रश्न उठ्छ, के यो परिस्थिति झनै बिग्रिन सक्दछ ? इन्टरनेटमा आएका खबरहरु अनुसार विश्वमा धेरै मानिसहरुले आफ्नो फेसबुक अकाउन्ट धमाधम डिलिट गरिरहेका छन् । साथै उनीहरुले आफ्ना साथीसँगी तथा नजिकका अन्य मानिसहरुलाई पनि फेसबुकबाट टाढा हुन प्रेरित गरिरहेका छन् ।', 'गत वर्ष फेसबुकमा डाटा चोरीसम्बन्धी विवाद सार्वजनिक भएसँगै क्याम्ब्रिज विश्वविद्यालयले अप्रिल महिनामा करीब १ हजार जना फेसबुक प्रयोगकर्तामा एक सर्भेक्षण गरेको थियो ।', 'उक्त सर्भेक्षणमा ३१ प्रतिशत मानिसले आगामी दिनमा आफूले फेसबुकको प्रयोग कम गर्दै जाने बताएका थिए ।', 'हेरौँ अगाडि के हुन्छ ।', 'बीबीसीबाट']"
फेसबुकले बनाउँदैछ क्रिप्टो करेन्सी,"['सोसल मिडिया कम्पनी फेसबुकले आफ्नै डिजिटल मुद्रा क्रिप्टोकरेन्सीको विकास गर्न लागेको छ । त्यस क्रिप्टोकरेन्सीलाई प्रयोगकर्ताले ह्वाट्सएपमार्फत पनि पठाउन सक्नेछन् ।', 'फेसबुक एउटा यस्तो ‘स्थिर मुद्रा’ बनाउँदैछ जसलाई प्रयोगकर्ताले फेसबुकको मोबाइल मेसेजिंग सर्भिसमार्फत पैसा पठाउने प्रयोजनमा प्रयोग गर्न सक्नेछन् ।', 'ब्लुम्बर्गका अनुसार उक्त स्टेबल क्वाइन एक प्रकारको डिजिटल करेन्सी हुनेछ र त्यसको मूल्य अमेरिकी डलर बराबर हुनेछ । फेसबुकको उक्त मुद्रा बिटक्वाइन जस्ता क्रिप्टोकरेन्सी जस्तो अस्थिर नहुने भएकोले पनि धेरैको रोजाइमा पर्ने विश्वास गरिएको छ ।', 'ब्लुम्बर्गका अनुसार फेसबुकले भारतमा आफ्नो डिजिटल करेन्सी लञ्च गर्ने सम्भावना छ । भारत विश्वमा सबैभन्दा धेरै रेमिटेन्स भित्राउने मध्येको देश हो जहाँ विदेशमा रहेका करोडौँ भारतीयहरुले भारतका आफ्ना परिवार र आफन्तलाई ठूलो परिमाणमा पैसा पठाउँदछन् ।', 'फेसबुकलाई आफ्नो डिजिटल मुद्रा वास्तविक रुपमा लञ्च गर्नका लागि केही समय भने लाग्नेछ । फेसबुक प्रवक्ताका अनुसार अहिले कम्पनीले यसको रणनीति बनाइरहेको छ र ब्लकचेन टेक्नोलोजीको क्षमताबाट बढि भन्दा बढी लाभ कसरी उठाउन सकिन्छ भन्ने कुराको खोजी गरिरहेको छ ।', 'स्मरण रहोस् पेपल कम्पनीका पूर्व अध्यक्ष डेभिड मार्कसलाई फेसबुकमा भित्र्याएसँगै फेसबुकले कुनै खाले वित्तीय सेवाको विकासमा काम सुरु गरेको अड्कल धेरैले काटेका थिए ।', 'मार्कस नेतृत्वको टिमले फेसबुकमा ब्लकचेन टेक्नोलोजीका उपयोगितामा गहन अन्वेषण गरिरहेको छ ।', 'ब्लुम्बर्गका अनुसार सन् २०१७ मा भारतमा ६९ अर्ब डलर रेमिटेन्स भित्रिएको थियो । भारतमा ह्वाट्सएप प्रयोगकर्ताको संख्या २० करोड रहेको छ । यस्तो अवस्थामा फेसबुकले क्रिप्टो करेन्सीलाई पहिलोपटक भारतमै सुरु गर्ने योजना बनाएको बताइएको छ ।', 'के हो क्रिप्टो करेन्सी ?', 'क्रिप्टो करेन्सी एउटा डिजिटल मुद्रा हो जसलाई अनलाइन मार्फत रकम भुक्तानी वा ट्रान्सफर गर्दा प्रयोग गरिन्छ ।', 'यो वास्तवमा पैसाको अनलाइन संस्करण वा भर्चुअल मुद्रा हो भन्दा फरक पर्दैन । यस्तो खालको डिजिटल सम्पत्ति जसलाई एक जनाबाट अर्को व्यक्तिमा हस्तान्तरण गर्न सकिन्छ ।', 'सबैखाले क्रिप्टो करेन्सीले ब्लकचेन प्रविधिको प्रयोग गर्दछन् । विशिष्ट खालका नियमहरुको आधारमा यस्ता मुद्राको सिर्जना तथा प्रसार हुन्छ । हरेक क्रिप्टो करेन्सीका लागि छुट्टै नियम हुन्छ ।', 'बिट क्वाइन सबैभन्दा पहिलो क्रिप्टो करेन्सी हो, जुन ८ वर्षअघि अस्तित्वमा आएको थियो । लाइट क्वाइन र डोजक्वाइन लगायतका विभिन्न खाले डिजिटल करेन्सीहरु अहिले प्रचलनमा रहेका छन् ।', 'एक तथ्यांक अनुसार अहिले विश्वमा हरेक दिन क्रिप्टो करेन्सी मार्फत २ लाख ७० हजार पटक रकम लेनदेन हुन्छ ।', 'एजेन्सीको सहयोगमा']"
"इन्स्टाग्राममा नयाँ फिचर, गोपनीयतालाई बढावा","['फोटो शेयरिङ एप इन्स्टाग्रामले पछिल्ला दिनमा प्रयोगकर्ताका लागि एक पछि अर्को गर्दै नयाँ फिचर ल्याइरहेको छ । हालै इन्स्टाग्रामले अर्को एक नयाँ फिचर ल्याएको छ । उक्त फिचरका माध्यमबाट प्रयोगकर्ताले आफ्नो इन्स्टाग्राम स्टोरीलाई केही साथीसँग शेयर गर्न सक्दछन् ।', 'यो फिचरले एकातर्फ इन्स्टाग्राम प्रयोगकर्तालाई पर्सनलाइज्ड एक्सपिरियन्स दिने कोसिस गर्नेछ भने अर्कोतर्फ प्रयोगकर्ताको गोपनीयताको पनि सुरक्षा गर्न सघाउ पुर्याउनेछ ।', '३० नोभेम्बरबाट इन्स्टाग्रामले यो नयाँ फिचर सुरु गरेको हो । प्रयोगकर्ताले अब आफ्ना नजिकका साथीसँग आफ्ना विशेष पल शेयर गर्न सक्नेछन् । यसअघि प्रयोगकर्ताले शेयर गरेका स्टोरीहरु सबै फलोअर्ससम्म पुग्दथे । तर नयाँ फिचरले यसमा ठूलो परिवर्तन ल्याएको छ ।', 'यो नयाँ फिचर आइओएस र एन्ड्रोइड दुवैका लागि उपलब्ध रहेको छ ।', 'यो फिचर प्रयोग गर्नका लागि इन्स्टाग्राम प्रोफाइलको सबैभन्दा माथि रहेको क्लोज फ्रेण्डस्को विकल्प छनोट गर्नुपर्दछ । क्लोज फ्रेण्डको लिस्टमा प्रयोगकर्ताले आफ्नो इच्छा अनुसारका व्यक्तिहरु समावेश गर्न सक्दछन् । अर्थात् उक्त सूचीमा समावेश हुनका लागि अरुले रिक्वेस्ट पठाउन सक्दैनन् ।', 'अर्को कुरा कुनै पनि इन्स्टाग्राम प्रयोगकर्ताको क्लोज फ्रेण्ड लिस्टमा को–को छन् भन्ने कुरा प्रयोगकर्ता स्वयंबाहेक अरुलाई थाहा हुँदैन ।', 'एजेन्सी']"
"फेसबुकमा साइबर आक्रमण, ६८ लाख प्रयोगकर्ताका निजी तस्वीर असुरक्षित","['पछिल्लो समय एकपछि अर्को गर्दै विवादमा फसिरहेको सोसल मिडिया प्लेटफर्म फेसबुकको सुरक्षा संकट झनै गहिरिएको छ ।', 'पछिल्लोपटक फेसबुकमा भाइरस आक्रमण भएको र त्यसका कारण ६८ लाख प्रयोगकर्ताका तस्वीरहरु असुरक्षित बनेको बताइएको छ ।', 'फोटो बगले थर्ड पार्टी एपको सहयोगमा प्रयोगकर्ताले अपलोड गरेका तर पोष्ट नगरेका तस्वीरहरु एक्सपोज गरिदिएको छ ।', 'फेसबुकका अनुसार सोसल मिडियामा दुई हप्तासम्म यस्तो बग देखा परेको हो । सेप्टेम्बर १३ मा फेसबुकमा छिरेको उक्त भाइरस सेप्टेम्बर २५ सम्म रहेको थियो । उक्त एपीआई बगले थर्ड पार्टी एपहरुलाई प्रयोगकर्ताका फोटोमा पहुँच उपलब्ध गराइदिएको छ ।', 'प्रयोगकर्ताले आफ्नो फेसबुक फोटोमाथि बगको आक्रमण भए–नभएको भनेर जाँच गर्न सक्दछन् । फेसबुकले एउटा पेजको सिर्जना गरेको छ, जहाँ गएर प्रयोगकर्ताले आफ्नो फोटो एक्स्पोज भए नभएको पत्ता लगाउन सक्दछन् ।', 'यसका लागि प्रयोगकर्ताले फेसबुककोयो पेजमागएर आफ्नो अकाउन्ट डिटेल दिनुपर्दछ ।', 'त्यहाँ गएर लगइन क्लिक गरी आफ्नो इमेल आइडी र पासवर्ड हाल्नु पर्दछ । त्यसपछि आफ्नो फेसबुकका फोटोमाथि बगको आक्रमण भए नभएको पत्ता लगाउन सकिन्छ । पेजको तल्लोपट्टि रहेको बक्सले फेसबुक अकाउन्ट प्रभावित भए नभएको बताउँदछन ।', 'भाइरस आक्रमण नभएको अकाउन्टमा यस्तो सन्देश देखा पर्दछः Your Facebook account has not been affected by this issue and the apps you use did not have access to your other photos .', 'एजेन्सी']"
लेनोभोले ल्यायो १२ जिबी र्याम भएको विश्वकै पहिलो स्मार्टफोन,"['चिनियाँ कम्पनी लेनोभोले १२ गिगाबाइट क्षमताको र्\u200dयाम भएको विश्वकै पहिलो स्मार्टफोन सार्वजनिक गरेको छ ।', 'मंगलबार चीनमा आयोजित विशेष समारोहबीच लेनोभोले दुईवटा स्मार्टफोन सार्वजनिक गरेको हो ।', 'त्यसमा लेनोभो जेड फाइभ एस र जेड फाइड प्रो-जिटी रहेका छन् ।', 'Z5s मा ट्रिपल रियर क्यामरा सेटअप रहेको छ । अर्थात् यस स्मार्टफोनको पछाडिपट्टि ३ वटा मूख्य क्यामरा रहेका छन् । त्यस्तै यसमा टर्बो टेक्नोलोजी पनि रहेको छ ।', 'त्यस्तै लेनोभोले सार्वजनिक गरेको Z5 Pro GT १२ जिबी र्\u200dयाम भएको विश्वकै पहिलो स्मार्टफोन बनेको छ ।', 'यस स्मार्टफोनमा स्नापड्रागन ८५५ चिपसेट रहनेछ । क्वालकोमले यसै महिनाको सुरुवातमा उक्त चिपसेट लञ्च गरेको थियो । यसर्थ लेनोभो जेड फाइभ प्रो जिटी विश्वकै पहिलो यस्तो स्मार्टफोन हुनेछ जसमा १२ जिबी र्\u200dयामका साथै क्वालकोम स्नापड्रागन ८५५ प्रोसेसर रहनेछ ।', 'लेनोभो जेड फाइभ प्रो जिटी विभिन्न भेरिएन्टमा लञ्च गरिएको छ । जसमध्ये ६ जिबी र्\u200dयाम र १२८ जिबी स्टोरेज, ८ जिबी र्\u200dयाम र १२८ जिबी स्टोरेज, ८ जिबी र्\u200dयाम र २५६ जिबी स्टोरेजका साथै १२ जिबी र्\u200dयाम र ५१२ जिबी स्टोरज रहेका छन् ।', 'लेनोभो जेड फाइभ प्रो जिटीमा ६.३९ इन्चको फुल एचडी प्लस सुपर एमोलेड डिस्प्ले हुनेछ । त्यसको पिक्सेल रिजोलुसन १०८० गुणा २३४० हुनेछ ।', 'स्मार्टफोन सुरक्षाका लागि कर्निंग ग्लासको पत्र रहेको छ । यसले डुअल क्यामरा सपोर्ट गर्दछ ।', 'Z5s\xa0मा पछाडिपट्टि मात्र तिनवटा क्यामरा रहेकोमा Z5 Pro GT\xa0मा चाहिँ कूल ४ क्यामरा रहनेछन् । दुईवटा फ्रन्ट क्यामरा हुनेछन् । जसमा एउटा क्यामरा १६ र अर्को ८ मेगापिक्सेलको हुनेछ । त्यस्तै पछाडिको क्यामरामध्ये एउटा २४ मेगापिक्सेल र अर्को १६ मेगापिक्सेलको हुने बताइउको छ ।', 'सुरुमा यो स्मार्टफोन चीनमा उपलब्ध हुनेछ र आगामी जनवरी १५ देखि प्रि बुकिङ सुरु हुनेछ । २४ फेब्रुअरी देखि यसको बिक्रि सुरु हुनेछ ।', 'एजेन्सी']"
हुवावे काण्डले चर्काउँदै अमेरिका–चीन व्यापार युद्ध,"['२४ मंसिर, काठमाडौं । क्यानडामा हालै चिनियाँ कम्पनी हुवावेकी एक उच्च अधिकारी पक्राउ परेको घटनापछि प्रविधि उद्योगमा हलचल नै मच्चिएको छ भने चीन र अमेरिका बीचको व्यापार युद्ध झनै पेचिलो बन्ने देखिएको छ ।', 'अमेरिकी अधिकारीहरुको आग्रहमा हुवावेकी प्रमुख वित्तिय अधिकृत मेंग वान्झोउ गत शनिवार क्यानडाको भ्यानकुभरमा पक्राउ परिन् ।', 'क्यानेडाली अभियोजकहरुका अनुसार इरानमाथिको प्रतिबन्धको उल्लंघनका लागि हुवावेले भूमिका खेलेको आरोप अमेरिकी अधिकारीहरुले लगाएका छन् ।', 'हुवावे कम्पनी अमेरिकाको राष्ट्रिय सुरक्षाका लागि चुनौती बनेको आरोप अमेरिकी सांसदहरुले लगाउँदै आएका छन् । तर चीनले भने हुवावे कम्पनीकी अधिकारी मेंगलाई रिहा गर्न आग्रह गरेको छ ।', 'चिनियाँ पत्रिका ग्लोबल टाइम्सले आफ्नो सम्पादकीयमा अमेरिकाको आलोचना गर्दै व्यवसायिक प्रतिस्पर्धीको रुपमा रहेको हुवावे कम्पनीलाई धरासायी बनाउने प्रपञ्च गरेको जनाएको छ ।', 'विज्ञहरुका अनुसार यो घटनाले अमेरिका र चीनको वृहत व्यापारिक सम्बन्धमा ठूलो प्रभाव पार्ने देखिएको छ ।', 'के हो हुवावे ?', 'चिनियाँ कम्पनी हुवावे विश्वभर स्मार्टफोन तथा टेलिकम उपकरणहरु उत्पादन र बिक्री गर्ने कम्पनी हो । यसको मुख्यालय चीनको शेन्झेनमा रहेको छ । अघिल्लो वर्ष हुवावे कम्पनी विश्वको दोश्रो ठूलो स्मार्टफोन निर्माता कम्पनी बनेको थियो । आइडिसीका अनुसार स्मार्टफोन बिक्रीको हिसाबले सामसुङपछि हुवावे दोश्रो स्थानमा रहेको छ । हुवावे कम्पनीले एप्पलले भन्दा धेरै स्मार्टफोन बेच्न सफल भएको छ ।', 'चीनमा प्रविधि क्षेत्रको सबैभन्दा ठूलो कम्पनीको रुपमा रहेको हुवावेले विश्वमा प्रविधि जगतको सुपरपावर बन्ने चिनियाँ लक्ष्यपूर्तिमा ठूलो भूमिका खेल्ने देखिएको छ । यो कम्पनीले फाइभ जी टेक्नोलोजीको विकासमा काम गरिरहेको छ । सुपर फास्ट वायरलेस नेटवर्कको क्षेत्रमा प्रभुत्व कायम गर्ने चीनको योजना पूरा गर्नमा यो निकै महत्वपूर्ण सावित हुनेछ ।', 'तर हुवावेका स्मार्टफोनले राष्ट्रिय सुरक्षामा खतरा उत्पन्न गरेको गुनासोसँगै कम्पनीको विश्वव्यापीकरणमा गम्भीर प्रभाव परेको छ ।', 'अमेरिकाले आफ्ना जनतालई हुवावेका स्मार्टफोन नकिन्न भनेको छ भने सरकारी एजेन्सीहरुमा हुवावेका स्मार्टफोन तथा अन्य उपकरण खरीदमा प्रतिबन्ध लगाएको छ । उता बेलायत, न्युजिल्याण्ड र अष्ट्रेलियाले पनि फाइभ जी नेटवर्कमा हुवावेका उपकरण प्रयोगमा रोक लगाएका छन् ।', 'तर आफ्ना उत्पादनहरुमा विश्वका १ सय ७० देशले विश्वास गरिरहेको हुवावेले जनाएको छ । सन् २०१८ को पहिलो त्रैमासिकमा कम्पनीले ४७ अर्ब ४० करोड आम्दानी गरेको छ । जुन गत वर्षको सोही अवधिको भन्दा १५ प्रतिशतले बढी हो ।', 'एजेन्सी']"
फेब्रुअरीमा सामसुङको ग्यालेक्सी एस १०,"['सन् २०१९ मा बजारमा ल्याउने आफ्नो नयाँ फ्लागशीप स्मार्टफोनको तयारी सामसुङले गरिरहेको छ ।', 'पछिल्ला केही हप्तायता सामसुङ ग्यालेक्सी एस १० का विषयमा लगातार विभिन्न खाले समाचारहरु आइरहेका छन् ।', 'सामसुङले आगामी फेब्रुअरी महिनामा हुने मोबाइल वर्ल्ड कंग्रेसको आसपासमा आफ्ना ग्यालेक्सी टेन सिरिजका नयाँ स्मार्टफोन लञ्च गर्ने तयारी गरिरहेको बताइन्छ । सो अवसरमा ग्यालेक्सी एस टेन, एस टेन प्लस तथा एस टेन लाइट गरी तिनथरी स्मार्टफोन सामसुङले ल्याउने भन्दै ती फोन लञ्च हुने मिति र फोनका स्पेशिफिकेसन्सका बारेमा पनि समाचार आएका छन् ।', 'Gizmodo UK\xa0 को एक रिपोर्ट अनुसार सामसुङ ग्यालेक्सी एस टेन सिरिजका स्मार्टफोन फेब्रुअरी १० मा लञ्च हुनेछ । लञ्च लगत्तै स्मार्टफोनको प्रिअर्डर पनि सुरु हुनेछ र मार्च ८ देखि बजारमा बिक्रि सुरु हुने बताइएको छ ।', 'समाचारमा दाबी गरिए अनुसार सामसुङ ग्यालेक्सी एस टेनका तिनवटा भेरिएन्ट हुनेछन् । ग्यालेक्सी एस टेनको स्टाण्डर्ड भेरिएन्टमा sJ8 डिस्प्ले हुनेछ । तर एस टेन लाइट भने कम मूल्यको हुने र कव्र्ड डिस्प्ले रहनेछैन ।', 'ग्यालेक्सी एस टेनमा १२८ जिबी था ५१२ जिबी स्टोरेज गरी दुई भेरिएन्ट रहनेछन् । जसको मूल्य क्रमशः ७ सय ९९ युरो र ९ सय ९९ युरो रहनेछ ।', 'त्यस्तै ग्यालेक्सी एस टेन प्लसमा १२८ जिबी, ५१२ जिबी र १ टिबी गरी तिनवटा भेरिएन्ट रहने अनुमान गरिएको छ । जसको मूल्य क्रमशः ८९९, १०९९ र १३९९ युरो हुनेछ । त्यस्तै ग्यालेक्सी एस १० लाइटको १२८ जिबीको मूल्य ६६९ युरो हुने बताइएको छ ।', 'सामसुङ ग्यालेक्सी एस टेनमा ६.१ इन्चको sJ8 डिस्प्ले हुनेछ । त्यस्तै एस टेन प्लसमा ६.४ इन्च तथा एस टेन लाइटमा ५.८ इन्चको डिस्प्ले रहने बताइएको छ ।', 'एजेन्सी']"
गुगलमा किन खोजिँदैछ ‘इडियट’ ?,"['सर्च इन्जिन गुगलमा अचानक अंग्रेजी शव्द इडियट idiot शव्दको खोजी तिव्र भएको छ । गुगलमा इडियट शव्द सर्च गर्दा अमेरिकी राष्ट्रपति डोनाल्ड ट्रम्पको तस्वीर देखिएको खबर सार्वजनिक भएसँगै यो शव्दको खोजी निकै उच्च भएको छ ।', 'अमेरिकी सांसदहरुले गुगलका मुख्य कार्यकारी अधिकृत सुन्दर पिचाईलाई एक सुनुवाईका क्रममा यस बारेमा प्रश्न गरेसँगै खबर यसले ठूलो चर्चा पाएको छ ।', 'गुगलमा इडियट शव्द सर्च गर्दा डोनाल्ड ट्रम्पको फोटो किन देखापर्दछ ? भनेर सांसदहरुले पिचाईलाई सोधेका थिए । यसलाई गुगलले राजनीतिक पक्षपात गरेको रुपमा सांसदहरुले व्याख्या गरेपछि पिचाईले त्यसलाई अस्विकार गर्दै गुगलको बचाउ गरेका थिए ।', 'यो खबर पश्चात् गुगलमा इडियट शव्दको खोजी यति तीव्र बनेको छ कि अमेरिकामा idiot शव्द सबैभन्दा धेरै खोजी गरिएको शव्द बनेको गुगलले जनाएको छ ।', 'उक्त सुनुवाईका क्रममा रिपब्लिकन सांसद जो लोफ्ग्रेनले सुन्दर पिचाईसँग गुगलमा इडियट सर्च गर्दा ट्रम्पको फोटो देखिएको बारेमा सोधेका थिए ।', 'उक्त प्रश्नको जवाफमा पिचाईले गुगलको सर्च रिजल्ट अर्बौं किवर्डको आधारमा आउने र त्यसलाई दुई सय भन्दा धेरै कारणका आधारमा सूचिकृत गरिने बताए । त्यस्तो आधारका रुपमा प्रासांगिकता र लोकप्रियता लगायतका रहेका छन् ।', 'तर पिचाईको यस्तो जवाफमा सांसद सहमत भएनन् । कुनै मामुली मानिसले पर्दा पछाडि बसेर प्रयोगकर्तालाई के परिणाम देखाउने भन्ने कुराको निर्णय गर्न नहुने उनको भनाई थियो ।', 'रिपब्लिकन पार्टीका धेरै सांसदहरुले गुगल सिइओलाई र्याखर्याख्ती पारेका थिए । एकजना सांसदले यस्तो गुनासो गरे कि आफ्नो पार्टीको हेल्थ केयर बिलको खबर गुगलमा खोजी गर्दा केवल नकारात्मक खबर मात्र देखा पर्ने गरेका छन् ।', 'तर पिचाईले चाहीँ गुगलमा गुगल शब्द नै सर्च गर्दा समेत धेरै नकारात्मक खबर पहिले देखा पर्ने गरेको जवाफ दिए ।', 'ट्रम्प र इडियट बीच के सम्बन्ध ?', 'इडियट शव्द र अमेरिकी राष्ट्रपति ट्रम्पको तस्वीरको सम्बन्ध सबैभन्दा पहिले यहीँ वर्ष बाहिर आयो । कतिपयले यसको सम्बन्ध गत जुलाईमा ट्रम्पको बेलायत भ्रमणका क्रममा भएको विरोधसँग पनि जोडेका छन् ।', 'तब बेलायती प्रदर्शनकारीहरुले अमेरिकन इडियट नामको एक गीतलाई बेलायतको संगीतको ट्रेण्डिङ नम्बर वान बनाएका थिए ।', 'त्यसपछि रेडिट वेबसाइटमा प्रयोगकर्ताले यस्ता लेखहरुको वर्षा गरे जसमा ट्रम्पको छेउँमा इडियट शव्द लेखेका थिए ।', 'उक्त वेबसाइटको सर्च इन्जिन डाटाबेसको प्रभावित गर्ने एक कोसिस पनि थियो, जसलाई गुगल बम्बिङ्ग पनि भनिन्छ ।', 'सुनुवाईको बेला अमेरिकाका धेरै सांसदहरुलाई प्रविधि संसारका बारेमा धेरै जानकारी नै नभएको पाइयो । स्टिभ किंग नामका एकजना सांसदले आफ्नी नातिनीको आइफोन किन राम्रोसँग चलिरहेको छैन ? भनेर सोधे । त्यसको जवाफमा पिचाईले आइफोनको उत्पादन गुगलले नगर्ने बताए ।', 'बीबीसी']"
"क्वालकोमको पक्षमा चिनियाँ अदालत, आदेशविरुद्ध एप्पलको अपिल","['विभिन्न मोडेलका आइफोनलाई चीनमा प्रतिबन्ध लगाउन चिनियाँ अदालतको आदेशविरुद्ध अमेरिकी कम्पनी एप्पलले अपिल गरेको छ ।', 'पेटेन्ट अधिकार चोरीलगायतको विषयमा क्वालकोम कम्पनी र एप्पलबीचको विवादका विषयमा फैसला गर्दै चिनियाँ अदालतले आइफोनका विभिन्न मोडेललाई चीनमा प्रतिबन्धित गरेको हो ।', 'चीन र अमेरिकाबीच पछिल्लो समयमा व्यापार युद्ध चर्किरहेको बेला चीनमा आइफोनमाथि प्रतिबन्ध लागेको हो ।', 'एप्पलले भने क्वालकोममाथि फोहोरी खेल खेलेको आरोप लगाएको छ । अन्तर्राष्ट्रिय अदालतद्वारा पहिले नै अप्रमाणित भैसकेका र यसअघि कहिल्यै पनि प्रयोग नगरिएका प्याटेन्टलाई लिएर क्वालकोमले आफूमाथि खेल खेलेको एप्पलको आरोप छ ।', 'एक विज्ञप्तीमा एप्पलले भनेको छ, ‘अवैध क्रियाकलापहरुका विषयमा विश्वभरका नियामक निकायहरुद्वारा छानविनमा रहेको क्वालकोमले हाम्रा प्रडक्टहरु प्रतिबन्ध लगाउनका लागि खेलेको भूमिका निन्दनीय छ ।’', 'क्वालकोम माइक्रो चिप निर्माता अमेरिकी कम्पनी हो । पछिल्लो प्रतिबन्धले आइफोन एक्स एस, आइफोन एक्स एस म्याक्स र आइफोन एक्स आरलाई भने कुनै असर गर्नेछैन ।', 'गत हप्तादेखि कार्यान्वयनमा आएको उक्त आदेश सोमबार मात्र सार्वजनिक भएको थियो । तर एप्पलले चाहिँ चीनमा सबै मोडेलका आइफोन उपलब्ध रहेको जनाएको छ ।', 'चिनियाँ अदालतले प्रतिबन्ध लगाएका आइफोनका मोडेल चिनियाँ बजारमा कूल बिक्री हुने आइफोनमध्ये १५ प्रतिशतको हाराहारीमा रहेका छन् ।', 'एप्पलले आइफोन सिक्स एस, आइफोन सिक्स एस प्लस, आइफोन सेभेन प्लस, आइफोन सेभेन, आइफोन एट, आइफोन एट प्लस र आइफोन एक्समा आफ्ना दुईवटा पेटेन्ट चोरी गरेको भन्दै क्वालकोमले एप्पलविरुद्ध मुद्दा हालेको थियो ।', 'अदालतको आदेशको व्यवहारिक कार्यान्वयन भए नभएको चाहिँ प्रष्ट भएको छैन । तर क्वालकोमले यदि एप्पलले अदालतको आदेशको पालना नगरेमा ट्रिबुनल मार्फत कार्यान्वयन गराउने चेतावनी दिएको छ ।', 'स्मरणरहोस् एप्पल र क्वालकोमबीच विश्वका विभिन्न अदालतमा पेटेन्ट अधिकार सम्बन्धी मुद्दा चलिरहेका छन् ।', 'एजेन्सी']"
विश्वभर निःशुल्क वाईफाई,"['चीनको एक कम्पनीले निकट भविष्यमै अन्तरीक्षमा आफ्नो स्याटेलाइट प्रक्षेपण गर्नेछ, जसले पूरै विश्वभर निःशुल्क वाईफाई सेवा उपलब्ध गराउने लक्ष्य लिएको छ ।', 'यदि चिनियाँ कम्पनी लिंक स्योर नेटवर्कको योजना सफल भएमा सन् २०२० बाट विश्वका सबै मानिसले स्याटेलाइटको माध्यमबाट सीधै हाई स्पीड वाईफाई इन्टरनेट प्राप्त गर्नेछन् ।', 'कम्पनीका अनुसार, आगामी वर्ष चीनको गाँसु प्रान्तस्थित जिउकुआङ प्रक्षेपण केन्द्रबाट उक्त स्याटेलाइट लञ्च गरिनेछ । सन् २०२० सम्म अन्तरीक्षमा यस्ता १० वटा अरु स्याटेलाइट पनि पठाउने योजना छ ।', 'त्यस्तै सन् २०२६ सम्ममा अन्तरीक्षमा लिंकस्योरका यस्ता २ सय ७२ वटा स्याटेलाइट हुनेछन् । त्यसले पूरै विश्वमा निःशुल्क वाईफाई नेटवर्क उपलब्ध गराउनेछ ।', 'कम्पनीका सीईओ वांग जिग्यिंगका अनुसार, यस योजनालाई सफल बनाउन कम्पनीले झण्डै ५ हजार करोड रुपैयाँ बराबरको रकम लगानी गर्नेछ ।', 'चिनियाँ सञ्चार माध्यमहरुका अनुसार अन्तरीक्षबाट आउने वाईफाई नेटवर्कलाई मानिसहरुले सजिलैसँग आफ्नो स्मार्टफोनलगायतका ग्याजेटमा सजिलैसँग कनेक्ट गर्न सक्नेछन् ।', 'टेलिकम नेटवर्क तथा अन्य इन्टरनेट प्रदायकहरु नपुगेका र पुग्न सम्भव नदेखिने क्षेत्रहरुमा समेत अन्तरीक्षको उक्त नेटवर्कले काम गर्नेछ ।', 'रिपोर्टअनुसार, विश्वमा अहिले ३ अर्बभन्दा धेरै मानिसले इन्टरनेट प्रयोग गर्न पाएका छैनन् ।', 'स्मरणरहोस् स्पेस एक्स नामक कम्पनीले यही वर्ष अन्तरीक्षमा ७ हजार स्टारलिंक स्याटेलाइट पठाउने स्वीकृति पाएको छ । उक्त कम्पनीले आगामी केही वर्ष भित्रैमा अन्तरीक्षबाट पृथ्वीमा इन्टरनेट सेवा उपलब्ध गराउनका लागि १६ सय स्याटेलाइट अन्तरीक्षमा प्रक्षेपण गर्नेछ ।', 'स्पेस एक्सका अलावा गुगल, वनवेब तथा टेलिस्याटजस्ता कम्पनीहरु पनि यस्तो खाले योजना ल्याउने तयारीमा लागिरहेका छन् । यदि सबै योजना सफल भएमा यी कम्पनीहरुका स्याटेलाइट तथा बेलुनहरुले पनि अन्तरीक्षबाट पृथ्वीमा हाइस्पिड इन्टरनेट सेवा उपलब्ध गराउने छन् ।', 'एजेन्सी']"
यो वर्ष अस्ताएका १० प्रविधि,"['अरु क्षेत्रमा जस्तै विज्ञान र प्रविधिको क्षेत्रमा पनि धेरै प्रविधि तथा ग्याजेटहरु आउँछन् र अस्ताउँछन् । हालैका महिनाहरुमा पनि दुनियाँबाट धेरै प्रविधिहरु समाप्त भएर गए । यसरी हराएर गएकामध्ये कतिपयले कुनै समय प्रविधि जगत तथा हाम्रो जीवनमा ठूलै प्रभाव पारेका थिए । पछिल्लो समयमा समाप्त भएका १० वटा प्रविधि तथा ग्याजेट यी हुन्ः', '· गुगल इनबक्स: गुगलले आफ्नो इमेल एप इनबक्स बन्द गर्ने घोषणा गरेको छ । सन् २०१४ मा लञ्च गरिएको यो एप सन् २०१९ को मार्चबाट बन्द हुनेछ । जिमेलमा प्रयोग गर्ने फिचरहरुको परीक्षणको काम गुगलले इनबक्समा गर्ने गर्दछ । इनबक्स एप किन बन्द गर्न लागेको भन्ने गुगलले खुलाएको छैन ।', '· याहु मेसेन्जर: यो वर्ष याहुको मेसेन्जर एप याहु मेसेन्जर पनि बन्द गरेको छ । जुलाई १७ मा याहु मेसेन्जर बन्द गरिएको हो । सन् १९९८ मा लञ्च गरिएको याहु मेसेन्जर कुनै बेला मेसेन्जर एपमा आधिपत्य जमाएको थियो । तर पछिल्लो समयमा ह्वाट्सएप, फेसबुक, स्न्यापच्याट तथा इन्स्टाग्रामलगायतसँग प्रतिस्पर्धा गर्न नसकेपछि याहु मेसेन्जर बन्द हुने अवस्थामा पुग्यो ।', '· गुगल युआरएल सर्टनरः सन् २००९ मा लञ्च भएको Google URL Shortner कुनै समय निकै महत्वपूर्ण तथा फन टूलको रुपमा रह्यो । तर केही समयअघि गुगलले यो सर्भिस बन्द गर्ने घोषणा गर्यो । यो बन्द गरेसँगै गुगलले प्रयोगकर्तालाई फायरबेस डाइनामिक लिंक्स वा यस्तै खाले सेवा बिट्ली र ओ डब्लु डट एलवाईको प्रयोग गर्न अपिल गरेको छ ।', '· फेसबुक एम पर्सनल एसिस्टेन्ट: फेसबुकले साढे दुईवर्षअघि ल्याएको आफ्नो भर्चुअल एसिस्टेन्ट ‘एम’ यो वर्षको सुरुमै बन्द गर्यो । यो सर्भिस अमेरिकाको क्यालिफोर्नियामा झण्डै २ हजार प्रयोगकर्ताका लागि फेसबुक मेसेन्जरको च्याटबोटको रुपमा उपलब्ध थियो ।', '· गुगल स्पेसेस: गुगलले आफ्नो ग्रुप मेसेजिंग एप गुगल स्पेसेस पनि बन्द गरेको छ । सन् २०१६ मा लञ्च गरेको यो सर्भिस छोटै समयमा बन्द गर्नुपरेको हो ।', '· गुगल ब्लब इमोजी: गुगलले यो वर्ष आफ्ना धेरै प्रडक्ट बन्द गर्ने घोषणा गर्यो र त्यसमध्येको एउटा हो ब्लब इमोजी । वर्ल्ड इमोजी दिवसकै दिन गुगलले यो क्लालिक इमोजी टुल बन्द गरेको हो ।', '· फेसबुक हेल्लो: फेसबुकले आफ्ना एन्ड्रोइड प्रयोगकर्ताका लागि सन् २०१५ मा हेल्लो एप लञ्च गरेको थियो जुन गत जुलाई ३१ मा बन्द गर्यो । यो एपले प्रयोगकर्तालाई आफ्नो फोनमा रहेका कन्ट्याक्ट इन्फर्मेसनलाई फेसबुकसँग जोड्न सहयोग गर्दथ्यो ।', '· गुगल प्लस: गत अक्टोबरमा गुगलले आफ्नो सोसल मिडिया प्लाटफर्म गुगल प्लस बन्द गर्यो । सुरक्षा त्रुटीका कारण लाखौँ प्रयोगकर्ताका डाटा असुरक्षित भएको खुलासा भएसँगै गुगलले यस्तो निर्णय गरेको हो ।', '· युट्युब गेमिंग एप: गुगलले आफ्नो भिडियो स्ट्रिमिंग एप युट्युबको गेमिंग एप बन्द गर्ने घोषणा गरेको छ । सन् २०१५ मा लञ्च गरिएको युट्युब गेमिंग एप सन् २०१९ को मार्चमा बन्द हुनेछ ।', '· गुगल क्रोम एप्स: गत वर्षको डिसेम्बरमा गुगलले आफ्नो क्रोम ब्राउजरको एप सेक्सन बन्द गर्ने घोषणा गर्यो । विन्डोज, म्याक तथा लिनक्स भर्सनको क्रोममा एप सेक्सन बन्द गरियो ।', 'एजेन्सीको सहयोगमा']"
मंगल ग्रहबारेका १० रोचक तथ्यहरु,"['मंगल ग्रहको विस्तृत अध्ययनका लागि अमेरिकी अन्तरीक्ष संस्था नासाले प्रक्षेपण गरेको यान इनसाइट ल्यान्डर सोमबार सफलतापूर्वक मंगलको सतहमा पुगेको छ ।', 'गत मार्च ५ तारेखमा मंगल खोज अभियानका लागि नासाले यान प्रक्षेपण गरेको थियो ।', '३० करोड माईल अर्थात् ४५.८ करोड किलोमिटर दूरी तय गरी इनसाइट सोमबार मंगलको सतहस्थित एलिसियम प्लानिशिया नामक विन्दुमा अवतरण गरेको छ । उक्त ठाउँ मंगल ग्रहको भूमध्य रेखाको नजिक पर्दछ ।', 'इनसाइट मिसनको उद्देश्य मंगल ग्रहको जमिनभित्र लुकेको रहस्यको खोजी गरी अधिक जानकारी जुटाउनु रहेको छ ।', 'इनसाइटले मंगल ग्रहबाट पृथ्वीमा सन्देश पठाउँदै आफू काम सुरु गर्नका लागि तयार रहेको संकेत गरेको छ । सूर्यको प्रकाश ग्रहण गर्नका लागि यानले आफ्नो सोलार प्यानल पनि फैलाइसकेको छ र आफैं चार्ज हुन सुरु गरेको छ ।', 'नासाको इनसाइट प्रोजेक्ट म्यानेजर टम हफम्यान भन्छन्, ‘अब इनसाइटले मज्जाले काम गर्न सक्दछ । उसले आफ्नो ब्याट्री रिचार्ज गरिरहेको छ ।’', '', 'पृथ्वीबाहेक ब्रम्हाण्डमा जिवनको अस्तित्व रहन सक्ने भनिएको रातो ग्रह मंगलका बारेमा विभिन्न रोचक कुराहरु वैज्ञानिकले पत्ता लगाइसकेका छन् । तीमध्ये १० वटा तथ्य यस्ता रहेका छन्ः', '· मंगल ग्रह सूर्यभन्दा १४.२ करोड माइल टाढा छ । सूर्यसँगको दूरीको हिसाबले मंगल नजिकबाट चौथो स्थानमा रहेको छ । जबकि पृथ्वी सूर्यभन्दा ९ करोड ३० लाख माइल टाढा छ र दूरीको हिसाबले तेश्रो स्थानमा रहेको छ ।', '· मंगल ग्रह पृथ्वीभन्दा आकारको हिसाबले झण्डै आधा सानो छ । यसको व्यास ४२२० माइल रहेको छ । वजनको हिसाब गर्दा मंगलको तौल पृथ्वीको भन्दा दश गुणा कम छ ।', '· पृथ्वीमा ३ सय ६५ दिनको एक वर्ष हुन्छ । तर मंगल ग्रहमा ६ सय ८७ दिनको एक वर्ष हुन्छ । यसको मतलब मंगलले सूर्यको एकपटक परिक्रमा गर्न ६ सय ८७ दिन लगाउँछ ।', '· मंगल ग्रहमा २४ घण्टा ३७ मिनेटको एक दिन हुन्छ ।', '· अत्यधिक चिसो, धूलोको आँधी तथा तीव्र हुरीजस्ता प्राकृतिक प्रक्रियाहरु मंगल ग्रहमा निरन्तर भइरहन्छन् । गर्मीमा अधिकतम तापक्रम ३० डिग्री सेल्सियस र जाडोमा शून्यबाट घटेर माइनस १४० डिग्री सेल्सियस सम्म पुग्दछ ।', '· मंगल ग्रहमा पनि पृथ्वीमा जस्तै वर्षमा चारवटा ऋतु हुन्छन् ।', '· पृथ्वी र मंगल ग्रहको गुरुत्वाकर्षण शक्तिमा भिन्नता रहेको छ । त्यसैले पृथ्वीमा १ सय पाउण्ड तौलको कुनै वस्तु मंगल ग्रहमा ३८ पाउण्डको बन्दछ ।', '· पृथ्वीको उपग्रह एउटा छ, चन्द्रमा । मंगलका चाहीँ दुईवटा चन्द्रमा छन्। एउटा फाबोस र अर्को डिमोस ।', '· पृथ्वीको सतहझैँ मंगलको सतह पनि चार पत्रले बनेको हुन्छ । क्रस्ट, मेन्टल, आउटर कोर र इनर कोर ।', '· मंगल ग्रहमा ९६ प्रतिशत कार्वनडाइअक्साइड छ । त्यस्तै १.९३ प्रतिशत आर्गन, ०.१४ प्रतिशत अक्सिजन र २ प्रतिशत नाइट्रोजन रहेको छ । साथै केही मात्रामा कार्वन मोनोअक्साइड पनि पाइएको छ ।', 'बीबीसी']"
"फिचर फोनको बजारमा नोकियाको अवस्था बलियो, कुन कम्पनीको हिस्सा कति ?","['फिचर फोनको विश्व बजारमा नोकियाले आफ्नो अवस्थालाई मजबुत बनाएको छ ।', 'लगातार पछिल्लो चौथो त्रैमासिकमा पनि विश्वबजारमा फिचर फोनको बिक्रीमा बढोत्तरी भएको छ ।', 'काउन्टरप्वाइन्ट मार्केट मोनिटर सर्भिसले सार्वजनिक गरेको रिपोर्टले यस्तो देखाएको हो ।', 'रिपोर्ट अनुसार नोकियाको पुनरागमनसँगै मोबाइल फोन बजारमा फिचर फोनको माग मजबुत भएको हो । नोकिया ३३१० सबैभन्दा लोकप्रिय फिचर फोनको रुपमा पुनरागमन गरेको छ ।', 'नोकियाका पुनः बजारमा ल्याइएका फिचर फोनहरुको माग बढ्दै जाँदा नोकिया फोन फिचर फोनको बजारमा दोस्रो ठूलो फिचर फोन बन्न सफल भएको छ । फिचर फोन बजारमा पहिलो नम्बरमा आइटेल रहेको छ । आइटेलका स्थानीय प्रडक्टहरु अफ्रिकी बजारमा निकै लोकप्रिय रहेका छन् । जसका कारण आइटेलले आफूलाई फिचर फोनको बजारमा अग्रस्थानमा टिकाउन सफल भएको छ ।', 'आइटेल र नोकियापछि तेस्रो स्थानमा भारतीय फोन रिलायन्स जियो रहेको छ । त्यस्तै चौथो स्थानमा सामसुङ र पाँचौं स्थानमा टेक्नो फोन फिचर फोन बजारको टप फाइभमा रहेका छन् ।', 'विद्यमान अवस्थामा आइटेल र नोकिया दुवैको विश्व फिचर फोन बजारमा समान १४ प्रतिशतको बजार हिस्सेदारी छ । त्यस्तै रिलायन्स जियोको बजार हिस्सेदारी ११ प्रतिशत रहेको छ । दक्षिण कोरियाली कम्पनी सामसुङले ८ प्रतिशत हिस्सा ओगटेको छ भने टेक्नोको हिस्सा ६ प्रतिशत रहेको छ ।', 'फिचर फोनलाई पनि टूजी बाट थ्री जी हुँदै फोर जीमा अपडेट गरिँदैछ । त्यस्तै एप्स तथा अन्य सुविधाहरु पनि फिचर फोनमा थप हुँदै जाँदा प्रयोगकर्ताहरुको रोजाइमा फिचर फोन पर्न थालेका छन् ।', 'एजेन्सी']"
एप्पल सीईओले यसरी सुरु गर्छन् आफ्नो दिनचर्या,"['विश्वको सबैभन्दा मूल्यवान कम्पनीको रुपमा रहेको एप्पलका सीईओ टिम कुक विश्वका सबैभन्दा व्यस्त व्यक्तिमध्येका एक हुन् भन्नेमा दुईमत हुन सक्दैन ।', 'त्यसैले उनले हरेक दिन फत्ते गर्नुपर्ने कामको सूची पनि थुप्रो हुँदो हो ।', 'उनी विश्वको सबैभन्दा धेरै मुनाफा कमाइरहेको तथा सबैभन्दा उत्कृष्टमध्येको एक प्रविधि कम्पनीको नेतृत्व गर्दछन् ।', 'यस्तो व्यस्त मान्छेले आमसर्वसाधारण तथा एप्पल कम्पनीका प्रयोगकर्ताका गुनासो तथा कुराहरु कत्तिको सुन्न भ्याउँछ होला ?', 'हालैको एक अन्तर्वार्तामा बताए अनुसार सीईओ कुकले हरेक दिन बिहान एक घण्टा एप्पल प्रयोगकर्ताका गुनासो सुनुवाईमा बिताउँछन् । एप्पलका आइफोन, म्याक तथा अन्य प्रडक्टका प्रयोगकर्ताले गरेका गुनासा, टिप्पणी तथा सुझावहरु पढ्ने काम उनले त्यस समयमा गर्दछन् ।', 'बिहानको पहिलो सत्र आफूले एप्पल प्रयोगकर्ता तथा बाहिरी मानिसहरुका टिप्पणीहरु सरसर्ती हेरेर बिताउने गरेको र यस्तो पृष्ठपोषण आफूहरुका लागि निकै महत्वपूर्ण रहेको उनी बताउँछन् ।', 'कुक बिहान ४ बजे उठ्ने गर्दछन् । त्यसपछि एकघण्टा जिमखानामा गएर व्यायाम गर्दछन् ।', 'कुकले एप्पलको आइओएस १२ मा रहेको स्क्रिन टाइम फिचरको प्रयोग गर्ने गर्दछन् । यो फिचरले आइफोन तथा आइप्याडमा बिताउने समय अनुगमन गर्न तथा निश्चित गर्न सकिन्छ ।', 'स्क्रिन टाइम फिचरको प्रयोगका फाइदाको बारेमा बताउँदै कुक भन्छन्, ‘नोटिफिकेसन्समा कमी आएको छ । मैले मोबाइल फोन चलाउने दरमा पनि कमी आएको छ । अपरेटिंग सिस्टममै हामीले यो फिचर हालेको हुँदा मैले के गरिरहेको छु भन्ने जानकारी प्राप्त गर्न सक्ने भएकाले नै यस्तो भएको हो ।’', 'टिम कुक पछिल्लो सात वर्षदेखि एप्पलको सीईओका रुपमा कार्यरत छन् । उनकै नेतृत्वमा एप्पल पहिलो ट्रिलियन डलर कम्पनी बनेको छ । उनकै कार्यकालमा एप्पल वाच आयो । पछिल्ला १३ त्रैमासिकयता एप्पलको व्यवसायमा दोहोरो अंकले वृद्धि भएको छ ।', 'एजेन्सी']"
"यी हुन् सबैभन्दा तीव्र गतिको इन्टरनेट भएका देशहरु, नेपालको अवस्था कस्तो ?","['विश्वको इन्टरनेट स्पिड पछिल्लो समयमा वृद्धि हुँदै गएको रिपोर्टले देखाएको छ । स्पिडटेष्ट डट नेटले प्रकाशित गरेको सन् २०१८ को विश्वको इन्टरनेट गतिको प्रतिवेदनले विश्वमा मोबाइल तथा फिक्स्ड ब्रोडब्याण्ड दुवै इन्टरनेटको डाउनलोड तथा अपलोड स्पिडमा वृद्धि भैरहेको देखाएको हो ।', 'स्पिडटेष्ट इन्टेलिजेन्स नामक डाटा प्लाटफर्ममा सन् २०१७ को डिसेम्बरदेखि नोभेम्बर २०१८ सम्मका इन्टरनेट डाटाको विश्लेषणका आधारमा विश्वका मुलुकहरुको इन्टरनेट गतिको सूची पनि जारी गरिएको छ ।', 'रिपोर्ट अनुसार सन् २०१८ मा विश्वमा मोबाइल इन्टरनेट स्पिडमा औषतमा १५ प्रतिशतले वृद्धि भएको छ ।', 'सन् २०१८ मा विश्वको मोबाइल इन्टरनेट डाउनलोड स्पिड २२.८२ एमबीपीएसमा १५.२ प्रतिशतले वृद्धि भएको छ । त्यस्तै मोबाइल अपलोड स्पिडमा ९.१९ एमबीपीएसमा ११.६ प्रतिशतले वृद्धि भएको छ ।', 'रिपोर्ट अनुसार आइओएस डिभाइसको इन्टरनेट स्पिड एन्ड्रोइड डिभाइसमा बढी रहेको छ । यसको एउटा मुख्य कारण एप्पल डिभाइसहरु उच्च गतिको इन्टरनेट स्पिड रहेका मुलुकहरुमा बढी हुनु र एन्ड्रोइड स्मार्टफोनहरु विकासोन्मुख देशहरुमा समेत बढी प्रयोग रहनु समेत हुनसक्छ । यद्यपि, एन्ड्रोइड डिभाइसको डाउनलोड स्पिडमा १९ प्रतिशतले र अपलोड स्पिडमा १५.१ प्रतिशतले वृद्धि भएको छ ।', 'त्यस्तै सन् २०१८ मा फिक्स्ड ब्रोडब्याण्ड इन्टरनेट स्पिडमा मोबाइल इन्टरनेट स्पिडको वृद्धिदर भन्दा दोब्बरले बढेको छ ।', 'विश्वको फिक्स्ड ब्रोडब्याण्ड इन्टरनेटको औषत डाउनलोड स्पिड गतवर्ष ४६.१२ एमबीपीएस रहेकोमा यो वर्ष २६.४ प्रतिशतले बढेको छ भने अपलोड स्पिड २२.४४ रहेकोमा २६.५ प्रतिशतले वृद्धि भएको छ ।', 'सबैभन्दा तिव्र गतिको मोबाइल इन्टरनेट भएका ५ मुलुक', 'नर्वे: ६३.१९ एमबीपीएस', 'आइसल्याण्ड: ५८.६८ एमबीपीएस', 'कतार: ५५.१७ एमबीपीएस', 'सिंगापुर: ५४.७१ एमबीपीएस', 'नेदरल्याण्ड: ५३.४२ एमबीपीएस', 'सबैभन्दा उच्च गतिको फिक्स्ड ब्रोडब्याण्ड इन्टरनेट भएका ५ देशहरु', 'सिंगापुर: १७५.१३ एमबीपीएस', 'आइसल्याण्ड: १५३.०३ एमबीपीएस', 'हंगकंग: १३८.३१ एमबीपीएस', 'दक्षिण कोरियाः ११४.६७ एमबीपीएस', 'रोमानिया: १०९.९० एमबीपीएस', 'नेपालको अवस्था कस्तो ?', 'स्पिड टेष्ट इन्डेक्स अनुसार सन् २०१८ मा नेपालको मोबाइल इन्टरनेट स्पिडमा सुधार भएको छ भने फिक्स्ड नेटवर्कमा अवस्था अघिल्लो वर्षकै जस्तो रहेको छ ।', 'मोबाइल इन्टरनेट स्पिडमा नेपालको अवस्था अघिल्लो वर्षको भन्दा १ स्थानले सुधार हुँदै १ सय १६ औँ अवस्थामा छ ।', 'त्यस्तै फिक्स्ड इन्टरनेटमा नेपाल ८९ औँ स्थानमा रहेको छ । नेपालको फिक्स्ड इन्टरनेटको स्पिड १६.६६ एमबीपीएस रहेको छ भने मोबाइल इन्टरनेट स्पित ८.८८ एमबीपीएस रहेको रिपोर्टले देखाएको छ ।', 'रिपोर्ट अनुसार विश्वको सबैभन्दा कमजोर मोबाइल इन्टरनेट ताजिकिस्तानको रहेको छ भने सबैभन्दा कमजोर फिक्स्ड इन्टरनेट अल्जेरियाको रहेको छ ।', 'एजेन्सीको सहयोगमा']"
नेपाल टेलिकमको नेटवर्कमा समस्या,"['१६ मंसिर, काठमाडौं । नेपाल टेलिकमको नेटवर्कमा सेवामा समस्या देखिएको छ ।', 'सुन्धाराको अप्टिकल फाइबर काटिएपछि टेलिकमको नेटवर्कमा फोन नलाग्ने, आफैं काटिने जस्ता समस्या देखिएका छन् ।', 'दिउँसो २ बजे यता काठमाडौंमा टेलिकमको नेटवर्कमा समस्या आएको प्रवक्ता प्रतिभा वैद्धले जानकारी दिइन् ।', 'उनका अनुसार अहिले फाइबर मर्मतको काम भइरहेको छ । ‘मर्मतको काम भइरहेको छ, केहीबेरपछि समस्या हट्छ’, उनले भनिन् ।']"
पुस १५ देखि इन्टरनेटको शुल्क बढाउने सेवा प्रदायकको चेतावनी,"['६ पुस, काठमाडौं । सरकारले सम्झौता कार्यान्वयन नगरेको भन्दै इन्टरनेट सेवा प्रदायकले सेवा शुल्क बढाउने चेतावनी दिएका छन् ।\xa0 ५ महिना बित्दा पनि सरकारले सम्झौता कार्यान्वयन नगरेको भन्दै इन्टरनेट सेवा प्रदायकहरुको छाता संगठन इन्टरनेट सर्भिस प्रोभाइडर एसोसिएसन अफ नेपाल (आइस्पान) ले पुस १५ गतेदेखि शुल्क बढाउने चेतावनी दिएको हो ।', 'सरकारले ०७५/७६ को बजेटमा इन्टरनेटमा १३ प्रतिशत अतिरिक्त दूरसंचार सेवा शुल्क (टिएससी) लगाउने नीति ल्याएपछि इन्टरनेट सेवा प्रदायकहरुले आफ्नो सेवा शुल्क बढाउने बताएका थिए ।', 'सरकारले लगाउने अतिरिक्त कर ग्राहकबाटै असुल्ने भन्दै सेवा प्रदायकहरुले साउन १ गतेदेखि नै मूल्य बढाउने घोषणा गरेका थिए ।\xa0 तर, सरकारलेसेवा प्रदायकहरुलाई बोलाएर मूल्य नबढाउन भन्दै इन्टरनेटको मूल्य समायोजन गर्ने सहमति गरेको थियो ।', 'हालसम्म पनि उक्त सम्झौता कार्यान्वयन नभएपछि अतिरिक्त कर ग्राहकबाटै असुल्ने निर्णयमा पुगेको आइस्पानका अध्यक्ष भोजराज भट्टद्वारा जारी विज्ञप्तिमा उल्लेख छ ।यससँगै ग्राहकले विद्यमान मूल्यमा थप १३ प्रतिशत अतिरिक्त मूल्य तिर्नुपर्ने भएको छ ।', '']"
"पुरानै लयमा दूरसञ्चार प्राधिकरण, दिगम्बरले काम गरेनन् कि मन्त्रालयले रोक्यो ?","['२४ मंसिर, काठमाडौं । सरकारले नेपाल दूरसञ्चार प्राधिकरणलाई दीर्घकालीन महत्वका परियोजनाहरु अघि बढाउने बाटो खोलिदिएको सोमबार ३ महिना बित्यो । तर, प्राधिकरणको नेतृत्व पुरानै ढर्रामा चलिरहेको गुनासो सुनिन थालेको छ ।', 'प्राधिकरणअन्तर्गतका ठूला परियोजनाहरु ब्रेक लागेरै बसेका छन् । केही आयोजनाका टेण्डर गर्ने र ठेकेदार छान्ने बाहेक नीतिगत रुपमा हुनुपर्ने निर्णय हुन सकेका छैनन् ।', 'संस्थामा सूचना तथा सञ्चार प्रविधि मन्त्रालयको प्रत्यक्ष छाँया देखिएको भन्दै प्राधिकरणका कर्मचारी आफ्नै नेतृत्वमाथि सन्तुष्ट छैनन् । प्राधिकरणका एक उच्च अधिकारीको भनाइमा नियामक निकायका रुपमा रहेको प्राधिकरण अब मन्त्रालयको एउटा ‘विभाग’ जस्तो बनेको छ ।', 'प्राधिकरणले बनाएर पठाएको वार्षिक कार्यक्रमहरु नै मन्त्रालयले काँटछाँट गरेपछि प्राधिकरणभित्र नेतृत्वसँगै मन्त्रालयप्रति पनि असन्तुष्टी चुलिएको हो ।', '‘हामीले स्वतन्त्र ढंगले काम गर्न सक्ने अवस्था छैन । हामीले बनाएका कार्यक्रमको मोडालिटी नै मन्त्रालयले परिवर्तन गरेपछि प्राधिकरणको के अस्तित्व?’, एक अधिकारी भन्छन्, ‘अहिले प्राधिकरणलाई तदर्थवादमा चलाउन खोजिएजस्तो अनुभव हामीलाई भएको छ । हामी विकासे अड्डा हैनौं, नियामक निकाय हौं । योजनाका टेण्डर मात्रै गरेर समस्या समाधान हुने होइन ।’', 'नयाँ सरकार बनेपछि अध्यक्ष झाको कार्यशैली अपारदर्शी भएको भन्दै मन्त्रिपरिषदबाटै निर्णय गरेर सरकारले प्राधिकरणलाई महत्वपूर्ण सबै योजनाहरु रोक्न निर्देशन दिएको थियो । पुनः उनै झालाई प्राधिकरणको अध्यक्षमा नियुक्त गरेपछि सरकारले अर्को पत्र पठाएर रोकिएका काम अघि बढाउन बाटो खुला गरिदिएको सोमबार ३ महिना बित्यो ।', 'सञ्चार मन्त्रालयबाट अध्यक्ष झालाई रोकिएका सबै योजनाहरु अघि बढाउन सक्ने गरी कार्यकारी अधिकार फिर्ता गरिएको थियो । पत्रमा दूरसञ्चार सेवाको गुणस्तर वृद्धिलाई ध्यान दिन स्पष्ट योजनाका साथ अघि बढ्न निर्देशन दिइए पनि झाको शैली पुरानै कायम रहेको भन्दै प्राधिकरणभित्रै असन्तुष्टी छ ।', 'सरकारकै अाडमा झाझा पनि पछिल्लो समयमा सरकारबाट प्राप्त निर्देशन अनुरुप चल्ने मनासयमै देखिएका छन् । उनी आउनासाथै त्यसअघि रोकेर राखिएको प्राधिकरणको ३ अर्ब राजश्व सरकारको खातामा हालिदिए ।', 'त्यसपछि संस्थाको वार्षिक कार्यक्रम बनाएर मन्त्रालय पठाइयो । तर, मन्त्रालयले सञ्चार प्रविधि विभागको कार्यक्रममा पनि प्राधिकरणकै बजेट खर्चने गरी कार्यक्रम थपेर पठायो । राष्ट्रिय सूचना प्रविधि केन्द्रको कार्यक्रमका लागि पनि प्राधिकरणकै बजेट उपयोग गर्ने गरी कार्यक्रम संशाेधन गरिए । कतिपय कार्यक्रमका मोडालिटी परिवर्तन भए ।', 'प्राधिकरणका अधिकारीहरु यसलाई जायज मानिरहेका छैनन् । उनीहरुका अनुसार प्राधिकरण आफैंमा निर्णय गर्न स्वतन्त्र निकाय हो । तर, सरकारले आफ्नो विभाग जसरी परिचालन गरेर नियामक निकायको धज्जी उडाएको आरोप उनीहरुको छ ।', 'सञ्चार मन्त्रालयका प्रवक्ता ऋषीराम तिवारी मनत्रालयले त्यस्तो कुनै हस्तक्षेपकारी भूमिका नखेलेको बताउँछन् । ‘प्राधिकरण आफ्नै ऐनमा टेकेर चल्छ । हामीले प्राधिकरणलाई कार्यसम्पादनमा सहजीकरण मात्रै गर्ने हो,’ उनी भन्छन्, ‘हामीले थपघट गरे पनि त्यसलाई पारित गर्ने त प्राधिकरणकै बोर्डले नै हो ।’', '‘मन्त्रालयले थन्क्यायो’तर, प्राधिकरणका अधिकारीहरु मन्त्रालयको तर्कमा सहमत छैनन् । सहजीकरणको भूमिकामा भन्दा हस्तक्षेपमै मन्त्रालयको जोड बलियो देखिएको आरोप अधिकारीहरुको छ ।', '‘हामीले पेश गरेका दर्जनौं नीति तथा कानुन मन्त्रालयका थन्किएका छन् । त्यसलाई पारित गरेर अघि नबढे दूरसञ्चार क्षेत्र थप गन्जगोल हुन्छ,’ ती अधिकारी भन्छन्, ‘गुमेको पद पाएकोमा हाम्रो नेतृत्व सरकारसँग नतमस्कत छ । सरकारका मान्छे पनि प्राधिकरणलाई आफू अनुकुल परिचालन गर्न पाएको दंग छन् । अब दूरसञ्चार क्षेत्रमा अरु केही नयाँ उपलब्धी हुने देखिएन ।’', 'प्राधिकरणले फ्रिक्वेन्सी वितरणको नियमावली तथा कार्यविधि बनाएर मन्त्रालयमा पठाएको दुई वर्ष बित्न लाग्यो । यसमार्फत फ्रिक्वेन्सीको वितरण अब अक्सन गरेर मात्रै दिने नीति लिन लागिएको थियो ।\xa0 प्रभावकारी नभएका टेलिकम सेवा प्रदायकलाई एक्विजिसन र मर्जरमा लैजाने नीति पनि मन्त्रालयमै थन्किएको छ ।', 'अहिले टेलिकम र एनसेलबाहेक अन्य मोबाइल सेवा प्रदायक प्रतिस्पर्धी र गुणस्तरीय बन्न नसकेपछि सेवा प्रदायकलाई गाभ्ने नीति ल्याउन प्राधिकरणले गृहकार्य गरेको थियो । सेटेलाइटसहित थुप्रै महत्वपूर्ण फाइल अघि बढ्ने अवस्था अहिले देखिएको छैन ।', 'अन्य धेरै कानून, नीति\xa0 र नियमहरु मन्त्रालयमा अडि्कएका छन् । तर, प्राधिकरणको नेतृत्व सम्हालेका झाले यस्ता महत्वपूर्ण विषयलाई टुंग्याउनका लागि झकझकाउन सकेका छैनन्, न मन्त्रालय नै यसमा गम्भीर बनेको छ ।', 'मन्त्रालय र प्राधिकरण नेतृत्वको समझदारीमै नियमामक निकायलाई तदर्थवादी ढंगले चलाउन खोजिएको त्यहाँका कर्मचारीको आरोप छ ।', 'झाको फिर्तीले किन गरेन काम ?', 'अबको ५ वर्ष प्राधिकरणमा झाले अध्यक्षको भूमिका निभाउनेछन् ।', 'गत वैशाखदेखि नै झामाथि आर्थिक अनियमितताको आशंकामा सरकारले प्राधिकरणमार्फत अघि बढाइएका परियोजना यथास्थितिमा राख्न ४ बुँदे निर्देशन दिएको थियो ।\xa0 एक अध्ययन समिति बनाएर प्राधिकरणको काम कारवाहीबारे प्रतिवेदन पनि बनाइएको थियो । अध्ययनले प्राधिकरणमा चरम विकृति मौलाएको निश्कर्ष निकाल्दै प्रतिवेदन दिएपछि असारमा उनलाई पदबाट बर्खास्त गरिएको थियो ।', 'बर्खास्त भएपछि थमौतिका लागि सर्बोच्च अदालत पुगेका झाले नाटकीय ढंगले मुद्दा नै फिर्ता लिए । त्यसपछि उनलाई पुनः सीधै अध्यक्ष बनाउने प्रस्ताव मन्त्रिपरिषदमा पुग्यो ।', 'विवादमा मुछिएका झालाई फेरि प्राधिकरणमा जिम्मेवारी दिन नहुने भन्दै अन्य मन्त्रीहरुले नै बिरोध गरेपछि सञ्चार मन्त्रालयले खुला प्रतिस्पर्धाका लागि सूचना निकाल्यो । जसमा झा पनि सहभागी भए । र, पहिले सरकारबाटै आरोपित झाले मन्त्रिपरिषदबाटै ५ वर्षे नियुक्ति हात पारे ।', 'नियुक्तिको निर्णयको ब्यापक आलोचना भएपनि सरकारले औपचारिक रुपमा सपथ गराएर झालाई ७० वर्षको उमेरसम्मै प्राधिकरणको नेतृत्व गर्ने अवसर दिएको छ । तर, बुढ्यौली उमेरमा दूरसञ्चार क्षेत्रलाई उनले नयाँ सोच र सफल नेतृत्व दिन सक्ने आशा स्वयम् सेवा प्रदायकलाई पनि छैन ।', '२०६९ मंसिरमा झाले पहिलोपटक प्राधिकरणको नेतृत्व सम्हालेका थिए । शेरबहादुर देउवा नेतृत्वको सरकारले झालाई ६५ वर्षसम्मको उमेर हद तोकेर अध्यक्षमा फेरि नियुक्ति दिएको थियो । सो निर्णयलाई खारेज गरेको सरकारले अहिले झालाई ५ वर्ष पुरा कार्याकल काम गर्न सक्ने गरी नियुक्ति दिएको छ । ३ महीनासम्म झाकाे काम गराइ सन्तोषजनक नभएकाे अारोप लागेकाे छ ।', 'अब उनले प्राधिकरणलाई अहिलेकै लयमा चलाउँछन् कि मन्त्रालयलाई विश्वासमा लिएर नयाँ गतिसाथ अघि बढाउँछन् भन्नेमा सबैको चासो छ ।']"
यो हो सबैभन्दा धेरै डिसलाइक पाउने युट्युब भिडियो (भिडियोसहित),"['सन् २०१८ मा युट्युबमा चर्चित घटनालाई समेटेर तयार पारिएको एउटा भिडियो युट्युब इतिहासकै सबैभन्दा धेरै डिसलाइक पाउने दोस्रो भिडियो बनेको छ ।', 'सन् २०१८ मा युट्युबमा चर्चा कमाएका भिडियो, संगीत तथा ट्रेण्डका बारेमा रिक्याप प्रस्तुत गरिएको ‘युट्युब रिविन्ड २०१८’ नामक भिडियो इतिहासकै सबैभन्दा मन नपराइएको भिडियोको सूचीमा दोस्रो स्थानमा परेको छ ।', 'युट्युब स्पटलाइट च्यानलमा अपलोड गरिएको यो भिडियो हालसम्म ७३ लाख जनाले डिसलाइक गरेका छन् । जबकि, लाइक गर्नेको संख्या जम्मा २० लाख छ । यो भिडियो हालसम्म झण्डै १० करोडले हेरिसकेका छन् ।', 'युट्युबमा हालसम्म सबैभन्दा धेरै डिसलाइक पाउने भिडियो जस्टिन बिबरको बेबी गीतको भिडियो हो । जसलाई हालसम्म ९७ लाखले डिसलाइक गरेका छन् ।', 'जबकि बिबरको उक्त भिडियोमा यतिधेरै डिसलाइक आउन आठ वर्षको लागेको छ । तर युट्युबको पछिल्लो भिडियोले भने चार दिनमै यतिधेरै डिसलाइक कमाएको छ । यो ट्रेण्ड हेर्दा यो भिडियो छिटै नै इतिहासकै मन नपराइएको भिडियो बन्ने पक्का छ ।', 'आखिर यो भिडियो किन यति धेरैले मन पराएनन् त ?', 'सन् २०१८ लाई फर्केर हेर्दा विषयक यो भिडियोले आलोचनाको शिकार बन्नुको मुख्य कारण यस वर्षका कतिपय युट्युब स्टारहरुलाई नसमेटिनु हो । लोगान पाउनल, शेन डसन तथा पिउडाइपाइ लाई यसमा समेटिएको छैन ।', 'टप युट्युब च्यानल हुनका लागि बलिउड च्यानल टी सिरिजसँग तीव्र प्रतिस्पर्धामा रहेको पिउडाइपाइलाई समावेश नगरिएको विषयमा धेरैले टिप्पणी गरेका छन् । यो च्यानलका ७ करोड ५० लाख सब्सक्राइबर छन् ।', 'त्यस्तै लोगान पाउल र केएसआइबीचको बक्सिङलाई पनि समावेश नगरिएको विषयमा आलोचना गरिएको छ । स्मरणरहोस् उक्त स्पर्धालाई ८ लाख युट्युब प्रयोगकर्ताले स्ट्रिमिङ्ग गरेका थिए ।', '']"
चिनियाँ कम्पनीले ल्याउँदैछ ४८ मेगापिक्सेल क्यामेरा भएको पहिलो स्मार्टफोन,"['स्मार्टफोन निर्माता चिनिया कम्पनी शाओमीले विश्वमै पहिलोपटक ४८ मेगापिक्सेलको उच्च क्षमतायुक्त क्यामेरा भएको स्मार्टफोन ल्याउने भएको छ ।आगामी जनवरी महिनामै शाओमीले उक्त स्मार्टफोन लञ्च गर्ने तयारी गरेको बताइएको छ ।', 'शाओमी कम्पनीका अध्यक्ष लिन बिनले सोसल मिडियामा मार्फत यसको पुष्टि गरेका छन् । उक्त स्मार्टफोनमा स्नापड्रागन ६७५ प्रोसेसर रहनेछ ।', 'स्मरण रहोस् सोनी कम्पनीले गत जुलाईमा ४८ मेगापिक्सेलको सोनी आइएमएक्स ५८६ सेन्सर लञ्च गरेको थियो । सेप्टेम्बर महिनाबाट सोनीले उक्त सेन्सरको बिक्रि सुरु गरेको थियो । शाओमीले आफ्नो स्मार्टफोनमा सोनी कम्पनीकै सो सेन्सरको प्रयोग गरेको बताइएको छ ।', 'लिन बिनद्वारा शेयर गरिएको पोस्ट अनुसार उक्त स्मार्टफोनमा रियर क्यामराको लेन्स ४८ मेगापिक्सेलको हुनेछ ।', 'अध्यक्ष बिनका अनुसार उनले पछिल्ला केही हप्तादेखि यहीँ स्मार्टफोन प्रयोग गरिरहेका छन् ।', 'यावत् समाचारहरुका आधारमा चिनिया कम्पनी शाओमीले नयाँ वर्ष सन् २०१९ को सुरुवातमै उपभोक्तालाई ४८ मेगापिक्सेल क्यामरायुक्त स्मार्टफोन उपहार दिने तयारीमा रहेको अनुमान गर्न सकिन्छ । यद्यपि यस फोनको मूल्य र अन्य फिचर्सका बारेमा भने हालसम्म केहीपनि खुलासा भएको छैन ।एजेन्सी']"
"नोकियाको नयाँ स्मार्टफोन सार्वजनिक, मूल्य कति ?","['नोकिया ब्राण्डको स्वामित्व लिएको एचएमडी ग्लोबल कम्पनीले नोकिया ८.१ स्मार्टफोन लञ्च गरेको छ ।', 'नोकिया एक्स सेभेन स्मार्टफोनको ग्लोबल भेरिएन्टको रुपमा यो स्मार्टफोन कम्पनीले ल्याएको हो ।', 'दुबईमा आयोजित एक विशेष कार्यक्रममा यो नयाँ एन्ड्रोइड स्मार्टफोन लञ्च गरिएको हो ।', 'नोकिया ८.१ मा ४ जिबीको र्\u200dयाम हुनेछ । यसको मुख्य विशेषता भनेको २० मेगापिक्सेलको सेल्फी क्यामेरा नै हो ।', 'यसका साथै यो स्मार्टफोनको ब्याट्री क्षमता पनि उच्च रहेको छ ।', 'डुअल सिमकार्डयुक्त यो फोन एन्ड्रोइड ९.० पाई अपरेटिङ सिस्टमबाट चल्दछ । फोनमा ६.१८ इन्चको फूल एचडी प्लस डिस्प्ले रहेको छ । जसको एस्पेक्ट रेसियो १८ः७ः९ छ भने स्क्रिन टू बडी रेसियो ८६.५ प्रतिशत रहेको छ ।', 'यो स्मार्टफोनको डिस्प्लेको माथिल्लो भागमा डिस्प्ले नच रहेको छ भने तल्लो भागमा नोकिया लेखिएको छ । मेटल फ्रेमयुक्त यो स्मार्टफोनमा अक्टाकोर क्वालकोम स्नापड्रागन ७१० प्रोसेसर रहेको छ । यसमा २.५ डी sJ8 ग्लासको प्रयोग गरिएको छ । ६४ जिबी इन्टर्नल स्टोरेजलाई माइक्रो एसडी कार्डमार्फत ४ सय जिबीसम्म बढाउन सकिन्छ ।', 'यो स्मार्टफोनमा डुअल रियर क्यामेरा सेटअप रहेको छ । कार्ल जाइस अप्टिक्सयुक्त रियर क्यामरामा एउटा १२ मेगापिक्सेलको प्राइमरी क्यामरा छ भने अर्को १३ मेगापिक्सेलको सेकेन्डरी क्यामरा । १२ मेगापिक्सेलको क्यामेरामा अप्टिकल इमेज स्टेबलाइजेसन, इलेक्ट्रोनिक इमेज स्टाबिलाइजेसन र डुअल एलइडी फ्लास जस्ता फिचर रहेका छन् । १३ मेगापिक्सेलको सेकेन्डरी क्यामरा फिक्स्ड फोकस लेन्सयुक्त रहेको छ ।', 'सेल्फीका सौखिनका लागि यो स्मार्टफोनमा २० मेगापिक्सेलको सेल्फी क्यामरा रहेको छ । यसमा पनि फिक्स्ड फोकस लेन्स रहेको छ ।', 'यो स्मार्टफोनमा बोथी फिचर रहेको छ । जसका माध्यमबाट एकसाथ अगाडि र पछाडिको क्यामराबाट फोटो खिच्न सकिन्छ ।', 'नोकिया ८.१ मा युएसबी टाइप सी पोर्टका साथै ३.५ एमएमको हेडफोन ज्याक पनि रहेको छ। यसमा ३५ सय एमएमएचको ब्याट्री छ । यसले १८ वाटको फास्ट चार्जिङ सपोर्ट गर्दछ । यसले दुई दिनको ब्याट्री ब्याकअप दिने दाबी गरिएको छ ।', 'यो स्मार्टफोनको वजन १७८ ग्राम रहेको छ । यसको लम्बाई १५४.८ मिलिमिटर लम्बाइ, ७५.७६ मिमि चौडाई र ७.९७ मिलिमिटर मोटाई रहेको छ ।', 'लञ्च गरिएको मोबाइलको मूल्य ५१ हजार नेपाली रुपैयाँभन्दा बढी रहेको बताइएको छ ।', 'एजेन्सी']"
६ महिनाभित्र सामसुङको फाइभ जी स्मार्टफोन,"['स्मार्टफोन जाएन्ट सामसुङले सन् २०१९ को पहिलो अर्धवार्षिक अवधिभित्रै आफ्नो पहिलो व्यवसायिक फाइभ जी स्मार्टफोन ल्याउने घोषणा गरेको छ ।', 'अमेरिकी टेलिकम कम्पनी भर्जनसँगको सहकार्यमा फाइभ जी स्मार्टफोन ल्याउने घोषणा सामसुङले गरेको हो ।', 'आगामी हप्ता हुने क्वालकोम सम्मेलनका क्रममा भर्जन र सामसुङले औपचारिक रुपमा फाइभ जी स्मार्टफोनको प्रारुप घोषणा गर्नेछन् । यसमा क्वालकोमको स्नापड्रागन मोबाइल प्लाटफर्म हुनेछ । जसमा स्नापड्रागन एक्स फिफ्टी मोडेम र एन्टेना मोड्युल रहनेछ । त्यसमा इन्टिग्रेटेड आर एफ ट्रान्सिभर, आर एफ फ्रण्ट एन्ण्ट तथा एन्टेना रहनेछ ।', 'स्मरण रहोस् भर्जनले गत अकटोबरमा विश्वमै पहिलोपटक व्यवसायिक फाइभ जी नेटवर्क सर्भिस सुरुवात गरकेो थियो ।', 'ह्युस्टन, इन्डियानापोलिस, लस एन्जल्स तथा साक्रामेन्टोमा फाइभ जी होम सर्भिस सुरु भैसकेको छ । भर्जनको फाइभ जी मोबाइल सर्भिस चाहीँ सन् २०१९ को सुरुवात देखि नै सुरु हुने र तिव्र रुपमा विस्तार गरिने बताइएको छ ।', 'सामसुङको फाइभ जी स्मार्टफोनमा भर्जन कम्पनीको अल्ट्रा वाइड ब्याण्ड नेटवर्क चल्नेछ । जसमा प्रयोगकर्ताले अत्यधिक तीव्र गतिको इन्टरनेटका साथै विभिन्न गेम्स तथा फिचरहरु प्रयोग गर्न पाउनेछन् ।', 'स्मरण रहोस् सामसुङ भन्दा अगाडि अन्य धेरै कम्पनीले पनि फाइभ जी स्मार्टफोन ल्याउने घोषणा गरिसकेका छन् । यसमा वन प्लस, हुवावे र साओमी अग्रस्थानमा रहेका छन् । तर एप्पलले चाहीँ सन् २०१९ मा फाइभ जी स्मार्टफोन बनाउने योजना रद्द गरिसकेको छ ।', 'एजेन्सी']"
सावधान ! यी हुन् सबैभन्दा कमजोर पासवर्ड,"['यो वर्ष सन् २०१८ मा सबैभन्दा धेरै ह्याक भएका वा सर्वाधिक कमजोर पासवर्डको खुलासा भएको छ ।', 'साइबर सेक्योरिटी फर्म स्प्लास डाटाले यसको खुलासा गरेको हो ।', 'वर्षको सबैभन्दा कमजोर पासवर्डको सूचिमा १२३४५६ सबैभन्दा अगाडि रहेको छ । १२३४५ सबैभन्दा कमजोर पासवर्डको पहिलो स्थानमा रहेको यो लगातार पाँचौँ वर्ष हो ।', 'त्यस्तै password\xa0 शव्द कमजोर पासवर्डको दोश्रो स्थानमा रहेको पनि पाँचौ पटक हो ।', 'अनलाइन सेक्योरिटी विज्ञहरुले इन्टरनेट प्रयोगकर्तालाई आफ्ना पासवर्डको सुरक्षाका विषयमा लगातार सचेत पारिरहेका छन् । त्यसका बाबजुत पनि विश्वका लाखौँ मानिसहरुले आफ्नो इमेल, स्मार्टफोन, ल्यापटप, कम्प्युटर तथा अन्य डिभाइस र अकाउन्टहरु सुरक्षित बनाउनका लागि यस्तै कमजोर वा सजिलैसँग अनुमान गर्न सकिने खालका पासवर्ड राखिरहेका छन् ।', 'सन् २०१८ मा ह्याक भएका ५० लाख अकाउन्टहरुमा आधारित भएर उक्त अध्ययन गरेको हो । त्यसको आधारमा कम्पनीले सन् २०१८ का सबैभन्दा कमजोर २५ वटा पासवर्डको सूचि सार्वजनिक गरेको छ । रिपोर्टअनुसार पछिल्लो एक वर्षमा विश्वभरका १० प्रतिशत मानिसहरुले ती २५ वटा खराब पासवर्डमध्ये कुनै एकको प्रयोग गरेको पाइएको छ ।', 'यी हुन् सबैभन्दा कमजोर २५ पासवर्ड', 'रिपोर्टमा प्रयोगकर्तालाई फरक फरक अकाउन्ट वा डिभाइसका लागि फरक फरक पासवर्ड प्रयोग गर्न पनि सुझाव दिइएको छ । यसो गर्दा ह्याकरले तपाइँको एउटा अकाउन्ट वा डिभाइसको पासवर्ड हात पारेर ह्याक गरेसँगै सबै डिभाइस वा अकाउन्ट स्वतः असुरक्षित हुने खतरा हुँदैन ।', 'एजेन्सी']"
टेलिकमको ‘भ्वाइस कल’मा समस्या,"['२१ कात्तिक, काठमाडौं । नेपाल टेलिकमको टेलिफोन सेवामा विहानैदेखि समस्या आएको छ । यसका कारण देशभरको टेलिफोन तथा मोबाइल सेवा प्रभावित भएको छ । यसबाट टेलिकमका लाखौं उपभोक्ता समस्यामा परेका छन् ।', 'टेलिकमका सहायक प्रवक्ता सोभन अधिकारीले प्राविधि कारणले भ्वाइस कलमा समस्या आएको बताए ।', 'उनले प्राविधिक रुपमा समस्या समाधानका लागि प्रयास भइरहेको जानकारी दिए । तर, समस्या कतिबेला हट्छ भन्नेबारे टेलिकमले केही बताएको छैन ।', 'समस्या देखिएपछि टेलिकमका प्राविधिकहरु मर्मतमा खटिएका छन् ।']"
इन्स्टाग्रामले हटाउँदैछ ‘फेक लाइक्स र कमेन्ट्स’,"['फेसबुक स्वामित्वको फोटो शेयरिङ एप इन्स्टाग्रामले थर्ड पार्टी एप प्रयोग गरी प्राप्त गरिएका फर्जी लाइक्स, फलोज तथा कमेन्ट्सलाई निर्मूल पार्ने घोषणा गरेको छ ।', 'झुटो लोकप्रियता बढाउनका लागि थर्ड पार्टी एपको प्रयोग गर्ने इन्स्टाग्राम प्रयोगकर्ताहरु यसको निशानामा पर्नेछन् ।', 'फेक युजर्सको माध्यमबाट लाइक्स, फलोज तथा कमेन्ट्स गराउन अटोमेटेड एपको प्रयोग गर्ने अकाउन्टहरु पहिचानका लागि मेसिन लर्निङ टूल तयार गरिएको इन्स्टाग्रामले जनाएको छ ।', 'सिन्ह्वाका अनुसार इन्स्टाग्राम प्रयोगकर्ताले यस्तो थर्ड पार्टी एपको प्रयोग गर्नु नियमको उल्लंघन रहेको इन्स्टाग्रामले जनाएको छ । अकाउन्ट प्रयोग गर्नका लागि आफ्नो युजरनेम र पासवर्ड शेयर गर्नबाट इन्स्टाग्रामले प्रयोगकर्तालाई निषेध गरेको छ ।', 'बढी लाइक र कमेन्ट पाउनका लागि थर्ड पार्टी एपको प्रयोग नगर्न चेतावनी दिँदै इन्स्टाग्रामले यसो गर्दा प्रयोगकर्ताका लगइन जानकारीहरु ह्याक वा सार्वजनिक हुनसक्ने वा भाइरस पठाउनका लागि दुरुपयोग हुनसक्ने बताइएको छ ।', 'आफ्नो मातृ कम्पनी फेसबुकले झुटो समाचारका विरुद्धमा अभियान छेडेसँगै इन्स्टाग्रामले पनि फेक लाइक तथा कमेन्टका विरुद्ध नयाँ नियम लागू गरेको हो ।', 'एजेन्सी']"
बैंक एटिएममा धावा बोल्दै विश्वका खतरनाक ह्याकरहरु,"['पछिल्ला केही वर्षयता विश्वमा साइबर क्राइमका घटनाहरुमा उल्लेख्य वृद्धि भैरहेको छ । मालवेयर अट्याक, ह्याकिङ्ग जस्ता घटनाहरु आजकल सामान्यजस्ता बनिरहेका छन् र इन्टरनेट प्रयोगकर्ताहरु साइबर अपराधीको निशाना बनिरहेका छन् ।', 'पछिल्लो समय बैंक एटिएम ह्याकिङ्गका घटना पनि सार्वजनिक भएका छन् । साइबर अपराधीहरुको समूहले एकै समयमा एकैचोटि विश्वका कैयन् देशका एटिएमहरु रित्तो पारिरहेका छन् ।', 'सेक्योरिटी फर्म सिमेन्टेकको पछिल्लो प्रतिवेदन अनुसार एसिया तथा अफ्रिकामा सबैभन्दा हाइप्रोफाइल तथा खतरनाक साइबल अपराधीको समूहले धेरै देशको एटिएम रित्याइरहेको छ । अहिलेसम्म यो समूहले एटिएमबाट करोडौँ रुपैयाँ रित्याइसकेको छ ।', 'हालै अमेरिकामा US-CERT डिपार्टमेन्ट अफ होमल्याण्ड सेक्योरिटी, डिपार्टमेन्ट अफ ट्रेजरी तथा एफबिआईले एटिएम चोरीका सन्दर्भमा चेतावनी जारी गरेको छ । उक्त चेतावनीमूलक सूचनाका अनुसार विश्वभर एटिएममाथि भैरहेको साइबर हमला पछाडि\xa0Hidden Cobra को हात छ ।', 'सिमेन्टेकका अनुसार अधिकतम एटिएम ह्याकिङ्गका घटनामा Lazarus नामक समूहको हात रहेको छ । उक्त ग्रुपको अमेरिकी कोडनाम Hidden Cobra हो ।', 'उक्त समूह साइबर क्राइम र जासूसी दुबैका लागि निकै धेरै सक्रिय छ । सुरुवातमा यो समूह जासूसी अपरेशन तथा हाइ प्रोफाइल साइबर आक्रमणका लागि चर्चित थियो । सन् २०१४ मा यो ह्याकर समूहले सोनी पिक्चर्समाथि साइबर हमला गरेको थियो ।', 'Lazarus को नाम WannaCry नामक फिरौति माग्ने भाइरस सँग पनि जोडिन्छ । उक्त रेनसमवेयरले विभिन्न व्यक्ति तथा बैंक र बित्तिय संस्थाहरुका अकाउन्ट ह्याक गर्ने, पासवर्ड परिवर्तन गर्ने र अकाउन्ट पुनर्स्थापनाका लागि फिरौति माग्ने गर्दछ ।', 'ीबशबचगक नामक ह्याकर समूहले बंगलादेशको केन्द्रिय\xa0 बैंकबाट ८ करोड १० लाख अमेरिक डिलर चोरी गर्नुका साथै सन् २०१७ मा विभिन्न ३० वटा देशका बैंकहरुका एटिएमबाट रकम चोरी गरेको थियो । यो वर्ष सन् २०१८ मा पनि विभिन्न २३ देशका एटिएमबाट रकम चोरी गर्यो यो समूहले । यो समूहले फास्ट क्यास नामक ह्याकिङ अभियान चलाउँदछ । त्यसको उद्देश्य नै बैंकका एटिएम ह्याक गरी रकम चोर्नु हो ।', 'यसका लागि ह्याकरहरुले बैंकको नेटवर्कमा हमला गर्ने र त्यसपछि एटिएम कारोबार गर्ने एप्लिकेसन सर्भरलाई आफ्नो हातमा लिएर रकम चोर्दछन् । हमलाकारीले अहिलेसम्म\xa0AIX अपरेटिंग सिस्टमको अनसपोर्टेड भर्सनमा चल्ने बैंकिङ एप्लिकेसन सर्भर ह्याक गरेका छन् ।एजेन्सी']"
आइफोनमाथिको निर्भरता यसरी घटाउँदैछ एप्पलले,"['अमेरिकी कम्पनी एप्पलको कुल आयको अधिकांश हिंस्सा यसको सर्वाधिक लोकप्रिय उत्पादन आइफोनको बिक्रीले ओगट्ने गरेको छ ।', 'तर, विस्तारै एप्पलको स्मार्टवाचको रुपमा रहेको एप्पलवाच कम्पनीको सबैभन्दा प्रभावकारी प्रोडक्टको रुपमा दह्रिने बाटोमा छ ।', 'पछिल्लो समय एप्पलका आइफोनहरु प्राविधिक उन्नयनमा अन्य प्रतिस्पर्धी कम्पनीहरु भन्दा खासै फरक हुन नसकिरहेको सन्दर्भमा एप्पलवाचले अग्रणी प्रोडक्टको रुपमा उपभोक्तामाझ आफूलाई स्थापित गर्न थालेको छ ।', 'आइफोन र एप्पल पर्यावाची जस्तै बनिरहेको अवस्थामा एप्पलवाचको प्रभावकारिता बढ्दै जाँदा भविष्यमा एप्पल कम्पनीको चिनारी मात्र बदलिने होइन, आम्दानीको सन्दर्भमा समेत आइफोनमाथिको निर्भरता कम हुने देखिन्छ ।', 'स्मार्टफोन प्रयोगकर्ताहरुमा आइफोनको हिस्सा घट्दै गएको छ । अझ एप्पलवाच प्रयोगकर्तामा त आइफोन प्रयोगको दर ह्वात्तै घटेको छ ।', 'एप्पल इनसाइडरको रिपोर्ट अनुसार एप्पलले अत्याधुनिक फिचरसहितको एप्पल वाचको पेटेन्ट अमेरिकामा दर्ता गरेको छ । त्यसलाई इमेज क्याप्चरिङ एप्पलवाच भनिएको छ । यसको अर्थ एप्पलले अब एप्पलवाचमा क्यामरा पनि थप गर्ने योजना बनाएको छ ।', 'तर, घडीमा क्यामराले कसरी काम गर्ला ? घडी आफैंमा सानो र शक्तिशाली डिभाइस हुँदाहुँदै यसमा रहेको क्यामराको उद्देश्य के ? तर, एप्पलको योजना दृष्टिगत गर्ने हो भने उसले एप्पलवाचमा एउटा मात्र होइन, दुईटा क्यामरा जडान गर्नेछ । पेटेन्ट दर्ता रिपोर्ट अनुसार घडीको फित्तामा दुईवटा क्यामरा हुनेछन् । दुवै क्यामरामा वाइड एंगल लेन्स हुनेछन् र लेन्सहरु एकसाथ तस्वीर खिच्नेगरी स्थापित गरिएका हुनेछन् ।', 'एप्पलवाचमा केवल क्यामरा मात्र होइन, फेस आइडी र फेस टाइम फिचर पनि हुने बताइएको छ ।', 'यदि एप्पलवाचमा क्यामरा थप भएमा यसले एप्पल प्रयोगकर्ताको आइफोनमाथिको निर्भरता झनै कम हुने आकलन गरिएको छ । जसका कारण एप्पलका उपभोक्ताको सबैभन्दा रोजाइको प्रोडक्टको सूचीमा एप्पलवाचले आइफोनलाई पछि पार्ने अनुमान पनि गर्न थालिएको छ ।', 'एजेन्सी']"
"त्यो प्रविधि, जसमा भिडिरहेका छन् अमेरिका र चीन","['अमेरिकाको राष्ट्रिय विज्ञान तथा प्रविधि परिषदले गत वर्ष डिसेम्बरमा साइन्स अफ क्वान्टम इन्फर्मेसन (सिआइसी) को विकासका लागि एक नयाँ रणनीति प्रकाशित गरेको थियो ।', '१५ पेजको उक्त रिपोर्टमा डोनाल्ड ट्रम्प प्रशासनलाई सिआइसी क्षमता मजबुत तथा विकसित गर्नका लागि सिफारिस गरिएको थियो ।', 'उक्त रणनीतिमा बहस गर्नका लागि अमेरिकाका ठूला प्रविधि कम्पनीहरु, शिक्षाविद, सरकारी अधिकारी, वित्तिय कम्पनी लगायतलाई ह्वाइट हाउसमा बोलाइएको थियो । त्यसमा अल्फाबेट, आइबिएम, जेमी मोर्गन, लकहिड मार्टिन, हनिवेल जस्ता कम्पनीहरु परेका थिए ।', 'विज्ञानको उक्त क्षेत्रमा ११८ योजनाहरुमा २४ करोड ९० लाख डलरको लगानी प्रस्ताव गरिएको थियो ।', 'अमेरिकामा होइन, क्वान्टम साइन्सको यो क्षेत्रले चीनमा यस्तै प्राथमिकता पाइरहेको छ ।', 'चीन सरकारले हेफेइमा नेशनल ल्याबोरेटरी अफ क्वान्टम इन्फर्मेसन साइन्स को निर्माण गरिरहेको छ । दश अर्ब अमेरिकी डलरको लागतमा बन्ने उक्त केन्द्र सन् २०२० बाट सुरु हुने बताइएको छ ।', 'दुई वर्षअघि नै चीनले पहिलो क्वान्टम कम्युनिकेसन स्याटेलाइट प्रक्षेपण गरेको थियो ।', 'गतवर्ष चीन सरकारले जिनानमा एक गोप्य कम्युनिकेसन नेटवर्क स्थापित गर्ने घोषणा पनि गरेको थियो । सेना, सरकार तथा निजी कम्पनीहरुसँग सम्बन्धित २ सय भन्दा धेरै प्रयोगकर्ताले यसको प्रयोग गर्न सक्नेछन् ।', 'क्वान्टम इन्फर्मेसनको क्षेत्रमा दुनियाका दुई ठूला महारथीको यो प्रतिद्वन्दिताले नै यो क्षेत्रको महत्व दर्शाउँदछ । वैज्ञानिकहरुका अनुसार यो प्रविधि यति शक्तिशाली छ कि यसले विश्वलाई नै बदलिदिनेछ ।', 'के हो सिआइसी ?', 'इन्स्टिच्यूट अफ फोटेनिक साइन्सेस अफ बार्सिलोना तथा थ्योरी अफ क्वान्टम इन्फर्मेसन ग्रुपमा शोधकर्ता रहेका एलेखान्द्रो पोजास कर्सटयेन्सका अनुसार क्वान्टम प्रविधिले सूचनाको प्रोसेसिंगमा क्रान्तिकारी परिवर्तन ल्याउनेछ ।', 'उनका अनुसार सबै सूचना बाइनरी सिस्टममा इनकोड इनकोड हुन्छन्, अर्थात् शून्य र एक अंकमा । तर ६० को दशकमा यो पत्ता लाग्यो कि जहाँ यी सूचना संग्रहित गरिएको हुन्छ त्यस ठाउँले पनि यसको प्रयोगलाई प्रभावित गर्न सक्दछ ।', 'यसको अर्थ हामीले सूचनाहरुलाई कम्प्युटर चिपमा स्टोर गर्न सक्दछौँ, जसरी हामी अहिले गरिरहेका छौँ । तर हामीले ती शून्य र एकलाई अन्य निकै सुक्ष्म प्रणालीमा स्टोर गर्न सक्दछौँ । जस्तो कि एउटा परमाणुमा वा स साना अणुहरुमा ।', 'वैज्ञानिक एलेखान्द्रो पोजास भन्छन, ‘यी परमाणु तथा अणु यति साना हुन्छन् कि यिनीहरुको व्यवहारलाई अन्य नियमले पनि निर्धारित गर्दछन् । ती नियम जो परमाणु तथा अणुको व्यवहार तय गर्दछन्, त्यो नै क्वान्टम थ्योरी वा क्वान्टम दुनियाको नियम हो ।’', 'क्वान्टम इन्फर्मेसन साइन्सले ती अत्यन्तै सुक्ष्म प्रणालीमा देखापर्ने क्वान्टम गुणको प्रयोग गरी सूचनाहरुलाई प्रवाहित गर्ने तथा प्रोसेसिंग गर्ने काममा सुधार ल्याउँदछ ।', 'अर्थात् सिआइसीले हाम्रो सूचनाको प्रोसेसिंग गर्ने तरिकामा क्रान्तिकारी परिवर्तन ल्याउन सक्दछ । जसबाट स्वास्थ्य एवं विज्ञान, औषधि तथा औद्योगिक निर्माण जस्ता क्षेत्रमा हजारौँ नयाँ सम्भावनाहरु पैदा हुन्छन् ।', 'वैज्ञानिकहरुका अनुसार क्वान्टम विज्ञानले हरेक चिजमा परिवर्तन ल्याउनेछ । यहीँ कारणले होला दुनियाका दुई शक्तिशाली देशले यो क्षेत्रमा अगाडि हुनका लागि प्रतिस्पर्धा गरिरहेका छन् ।', 'क्वान्टम स्याटेलाइट', 'यस क्षेत्रमा अहिलसम्म जे भएको भएको छ त्यसको आधारमा के भन्न सकिन्छ भने चीनले यो क्षेत्रमा प्रारम्भिक अग्रता कायम गरेको छ । सन् २०१६ मा चीनले विश्वको पहिलो क्वान्टम कम्युनिकेशन स्याटेलाइट लञ्च गर्ने घोषणा गर्यो र एक वर्ष पछि उक्त स्याटेलाइटको माध्यमबाट एनक्रिप्टेड सञ्चार स्थापित गर्नसक्ने दाबी गर्यो । त्यस्तो सूचनालाई दुनियाका अरु कुनैपनि देशले पढ्न सक्ने छैनन् ।', 'एलेखान्द्रो भन्छन्, ‘त्यहाँ दुई प्रयोग भएका थिए । पहिलो प्रयोगमा स्याटेलाइटसँग जमिनमा सम्पर्क स्थापित गरियो र त्यो स्याटेलाइटको सहयोगमा जमिनमा रहेका दुईव्टा केन्द्रको बीचमा क्वान्टम एनक्रिप्टेड सिग्नको सम्पर्क स्थापित गराइयो । त्यसमा स्याटेलाइटले दुई केन्द्रबीचमा रिपिटरको भूमिका निभायो ।', 'क्वान्टम कम्प्युटर', 'क्वान्टम कम्प्युटरको क्षेत्रमा अहिलेसम्म यो सम्भावनाले मूर्तरुप पाइसकेको छैन । दुनियाका केही देशका केही कम्पनीहरु क्वान्टम कम्प्युटर विकास गर्ने प्रयासमा जुटिरहेका छन् । कतिपय देशले प्रयोगशालाका लागि यस्ता कम्प्युटर बनाएका छन्, तर औद्योगिक स्तरमा तयार गर्नका लागि सफलता प्राप्त गर्न सकिरहेका छैनन् ।', 'वैज्ञानिकहरुका अनुसार क्वान्टम कम्प्युटरको विषय एउटा बुझ्नै नसकिने पहेली बनेको छ । सिआइसीको क्षेत्रका सबै प्रयास प्रत्यक्ष, अप्रत्यक्ष रुपमा यहीँ दिशामा केन्द्रिछ छन् ।', 'अहिले विद्यमान कम्प्युटरमा सूचनाहरु शून्य र एकको बाइनरी सिस्टमको रुपमा संग्रहण तथा प्रसारित हुन्छ । क्वान्टम कम्प्युटिङमा चाहीँ शून्य र एकको सुपर पोजिसनको सिद्धान्त प्रयोग गरिन्छ । यसमा सब एटोमिक पार्टिकल्सको चाललाई डाटा प्रोसेसिंग गर्नका लागि प्रयोग गरिन्छ । अहिले यो प्रविधि सिद्धान्तमा मात्र सिमित रहेको भएपनि भविष्यमा यसले मूर्तरुप पाउने विश्वास गरिएको छ । जब यस्तो हुनेछ, तब अहिले हामीसँग भएका कम्प्युटर पूरानो जमानाका एबाकस जस्तै लाग्नेछन् ।', 'क्वान्टम क्रान्ति', 'क्वान्टम प्रविधिले भविष्यमा के क्रान्ति ल्याउन सक्ला ? एलेखान्द्रोका अनुसार त्यो क्रान्ति ठ्याक्कै उस्तै हुनेछ जसरी पहिले कम्प्युटरका कारण भएको थियो ।', '‘हामीले यस्तो नयाँ चिज गर्न पाउनेछौँ जस्तै औषधि बनाउने वा प्रोटोटाइप तयार गर्ने वा फेरि इन्धनको कम प्रयोग सुनिश्चित गर्नका लागि मार्ग निर्धारित गर्ने । क्वान्टम कम्प्युटरले यो प्रकारको समस्या सुल्झाउन सक्नेछ ।', 'तर शक्ति राष्ट्रका सरकारहरुको ध्येय चाहीँ क्वान्टम प्रविधिलाई आफ्नो रक्षा क्षेत्रमा प्रयोग गर्ने रहेको छ । जसबाट सुरक्षा संयन्त्रमा निकै नै सुरक्षित सूचना प्रसार तथा संवाद स्थापित होस् र शत्रु पक्षका यानहरु पत्ता लगाउनु ।', 'वैज्ञानिकहरुका अनुसार अहिले क्वान्टम कम्प्युटिङको क्षेत्रमा अमेरिका अगाडि छ भने क्वान्टम कम्युनिकेसनको क्षेत्रमा चीनले उछिनेको छ ।', 'धेरै देशचाहीँ क्वान्टम विज्ञानको क्षेत्रका अनेक क्षेत्रहरुमा आफुलाई अग्रस्थानमा राख्नका लागि काम गरिरहेका छन् ।', 'बीबीसीबाट']"
बजारमा आएको एक महिनामै नयाँ आइफोनको मूल्य घट्ने,"['एप्पलले लञ्च गरेको एक महिनामै आइफोन एक्स आरको मूल्य कटौती गर्ने तयारी गरेको छ ।', 'समाचार अनुसार जापानमा आइफोन एक्स आरको मूल्य घटाउने तयारी एप्पलको रहेको छ ।', 'यदि यस्तो निर्णय भएमा एक महिनामै मूल्य घटाइएको एप्पलको पहिलो आइफोन हुनेछ ।', 'वालस्ट्रिट जर्नलको रिपोर्ट अनुसार आइफोन एक्स आरको मूल्य प्रभावकारी रुपमा कटौती गर्नका लागि एप्पलले जापानी टेलिकम अपरेटरहरुलाई सहुलियत दिनेछ ।', 'जापानमा आइफोन एट अहिलेसम्म पनि सबैभन्दा लोकप्रिय आइफोनको रुपमा रहँदा नयाँ आइफोन एक्स आरप्रति जापानी प्रयोगकर्ताको रुचि खासै नदेखिएपछि एप्पलले मूल्य घटाउने नयाँ उपाय सोचेको बताइएको छ ।', 'यद्यपि, यसबारेमा एप्पलले कुनै आधिकारिक जानकारी बाहिर ल्याएको छैन । साथै आइफोन एक्स आरको मूल्य कतिसम्म कटौति हुने भन्नेपनि सार्वजनिक भएको छैन ।', 'स्मरण रहोस् एप्पलले हालैमात्र पछिल्लोपटक लञ्च गरिएका आइफोन एक्स आरसँगै तिनवटै आइफोनको उत्पादनमा कटौति गर्ने निर्णय गरेको समाचार बाहिरिएको थियो ।', 'एजेन्सी']"
ह्वाट्सएप नम्बर परिवर्तन गर्दा कसरी सार्ने पुराना डाटा ?,"['विश्वमा करोडौं स्मार्टफोन प्रयोगकर्ताहरु ह्वाट्सएप प्रयोग गर्छन् । धेरै प्रयोगकर्ताहरु लामो समयसम्म एउटै ह्वाट्सएप नम्बर प्रयोग गर्छन् । तर, कहिलेकाहीँ केही कारणले आफ्ना पुरानो ह्वाट्सएप नम्बर परिवर्तन गर्न चाहन्छन् । यसरी नम्बर परिवर्तन गर्दा पुरानो ह्वाट्सएप नम्बरमा रहेका सबै रेकर्ड, च्याट, मेसेज तथा ग्रुपहरु डिलिट हुन्छन् ।', 'ह्वाट्सएप नम्बर परिवर्तन गर्दा पुरानो नम्बरका डाटाहरु नमेटिउन् र जस्ताको तस्तै नयाँमा सरुन् भन्ने चाहनुहुन्छ ? यदि एक उपाय अपनाउनुभयो भने त्यो सम्भव हुनेछ ।', 'यसका लागि पुरानो ह्वाट्सएप नम्बर बदल्न तपाईं Change Number फिचर प्रयोग गर्न सक्नुहुन्छ । यस फिचरको सहयोगले तपाईं आफ्नो ह्वाट्सएप अकाउन्टका जानकारी, ग्रुप तथा सेटिंग्सलाई पुरानो नम्बरबाट नयाँमा सार्न सक्नुहुन्छ ।', 'यसबाट पुरानो फोन नम्बरको ह्वाट्सएप अकाउन्ट डिलिट हुन्छ । प्रयोगकर्ताले आफ्नो ह्वाट्सएप कन्ट्याक्ट लिस्टमा आफ्नो पुरानो नम्बरको अकाउन्ट देख्दैनन् । नयाँ नम्बरवाला अकाउन्टमै च्याट हिस्ट्रीलगायतका डाटा प्राप्त गर्न सकिन्छ ।', 'ह्वाट्सएपको Change Number फिचर प्रयोग गर्नका लागि सबैभन्दा पहिले आफ्नो नयाँ फोन नम्बरमा कल तथा एसएमएस र डाटा कनेक्सन वा वाईफाई कनेक्सन हुनुपर्दछ । ह्वाट्सएपमा पुरानो नम्बर भेरिफाइड हुनुपर्दछ । त्यसपछि ह्वाट्सएपको मेन्यू बटनमा क्लिक गरी Settings मा गई आफ्नो प्रोफाइल फोटोमा ट्याप गरिसकेपछि आफ्नो भेरिफाइड नम्बर थाहा पाउन सकिन्छ ।', 'अब टप बक्समा आफ्नो पुरानो फोन नम्बर हाल्नुहोस् । त्यसपछि बटम बक्समा आफ्नो नयाँ फोन नम्बर हाल्नुहोस् । अनि स्क्रिनको माथिल्लो भागमा रहेको म्यलभ मा ट्याप गर्नुपर्दछ ।', 'त्यसपछि नयाँ ह्वाट्सएप नम्बर भेरिफाइ गर्नुपर्दछ । अनि नयाँ नम्बरबाट ह्वाट्सएप प्रयोग गर्न सकिन्छ । जहाँ पुरानो नम्बरमा भएका सबै डाटाहरु नयाँ नम्बरमा सरेका हुन्छन् ।', 'एजेन्सी']"
टिकटकलाई चुनौती दिन फेसबुकले ल्यायो नयाँ भिडियो एप,"['सोसल मिडिया प्लाटफर्म फेसबुकले नयाँ भिडियो एप ल्याएको छ ।', 'युवापुस्ता माझ टिकटक चर्चित बनिरहेका बेला फेसबुकले लास्सो एप सार्वजनिक गरेको हो । जसलाई टिकटक (म्युजिकल्ली) को प्रतिस्पर्धीका रुपमा हेरिएको छ ।', 'प्रयोगकर्ताले प्रयोगकर्ताले टिकटकमा जस्तै\xa0 फिल्टर्स तथा विशेष इफेक्टसहितका छोटो फर्म्याटका भिडियो तयार पार्न र शेयर गर्न सक्ने\xa0छन् ।', 'फेसबुकका अनुसार नयाँ भिडियो एप लास्सो अहिले अमेरिकी प्रयोगकर्ताका लागि मात्रै उपलब्ध रहेको छ ।', 'यो एपमा भिडियो इडिटिङ टुल्स रहेको छ जसले प्रयोगकर्तालाई आफ्नो भिडियोमा टेक्स्ट तथा म्युजिक पनि थप गर्ने सुविधा उपलब्ध गराउनेछ ।', 'फेसबुकले कुनै औपचारिक घोषणा तथा भव्य समारोहविनै सुटुक्क यो नयाँ एप लञ्च गरेको हो ।', 'फेसबुक प्रवक्ताका अनुसार छोटो तथा मनोरञ्जक भिडियोका लागि लास्सो निकै उपयोगी एप हुनेछ । फेसबुकले अहिले यो एप प्रयोगकर्ताबाट उनीहरुका गुनासा तथा पृष्ठपोषण संकलन गरिरहेको उनले बताएका छन् ।', 'फेसबुकका अनुसार यो एप निशुल्क रुपमा एन्ड्रोइड र आइओएस दुबै प्लाटफर्ममा उपलब्ध छ । प्रयोगकर्ताले आफ्नो इस्टाग्राम वा फेसबुक अकाउन्टबाट यो एपमा लगइन गर्न सक्दछन् । अनि लास्सो एपबाट भिडियो तयार पारी आफ्नो फेसबुकमा शेयर गर्न सक्दछन् । निकट भविष्यमा लास्सोबाट इन्स्टाग्राममा पनि भिडियो शेयर गर्ने फिचर फेसबुकले थप गर्ने बताइएको छ ।', 'एजेन्सी']"
वाईफाईभन्दा फास्ट बन्दैछ मोबाइल नेटवर्क,"['विश्वका विभिन्न देशहरुमा वाईफाई इन्टरनेट भन्दा मोबाइल नेटवर्कको इन्टरनेट गति तीव्र रहेको एक अध्ययनले देखाएको छ ।', 'विभिन्न ८० वटा देशमा गरिएको इन्टरनेटको डाउनलोड स्पीड परीक्षणमा ३३ वटा देशमा मोबाइल डाटाको इन्टरनेट भन्दा वाईफाईको गति कम देखिएको छ ।', 'वायरलेस कभरेज म्यापिंग कम्पनी ओपन सिग्नलका अनुसार भविष्यमा फाइभ जी नेटवर्क आउँदा मोबाइल डाटाको गतिमा झनै वृद्धि हुनुपर्नेछ ।', 'सर्भेक्षण गरिएकामध्ये बहुमत मुलुकमा भने अनलाइन सर्फिङका लागि वाइफाइ नै सबैभन्दा छिटो गतिको माध्यमको रुपमा रहेको छ ।', 'ओपन सिग्नका अनुसार धेरै देशमा वाइफाइ गति कमजोर हुनुमा वाइफाइ सिग्नलको ‘कन्जेसन’ पनि एक कारणको रुपमा रहेको छ । एकै ठाउँमा धेरैवटा वाइफाई नेटवर्क रहँदा वाइफाइ तरंगहरु आपसमा जुध्ने वा गति कमजोर हुने समस्या उत्पन्न हुन्छ ।', 'विश्वका धेरै देशमा वाइफाई भन्दा मोबाइल इन्टरनेटको गति बलियो हुँदा समेत आममानिसमा मोबाइल नेटवर्क भन्दा वाइफाई नै उत्कृष्ट रहेको भन्ने धारणा रहेको र त्यस्तो आम धारणा गलत रहेको रिपोर्टमा उल्लेख छ ।', 'अष्ट्रेलिया जस्तो मुलुकमा वाइफाइ भन्दा मोबाइल डाटाको डाउनलोड स्पिड १३ एमबिपिएस फास्ट छ । त्यस्तै कतार, फ्रान्स, मेक्सिको, टर्की तथा दक्षिण अफ्रिकामा पनि मोबाइल नेटवर्क वाइफाई भन्दा तिव्र गतिको छ ।', 'उता हंगकंग, अमेरिका, थाइल्याण्ड, इजरायल तथा रुस जस्ता मुलुकमा भने मोबाइल इन्टरनेट स्पीड भन्दा वाइफाइ स्पीड झण्डै दोब्बर बढि छ ।', 'रिपोर्ट अनुसार फोर जी नेटवर्क उपलब्ध ५० मुलुकमध्ये ६३ प्रतिशतमा मोबाइल नेटवर्क नै वाइफाइ भन्दा तिव्र रहेको पाइयो ।', 'फाइभ जी आउँदा गतिको यो फरक झनै फराकिलो हुनेछ । तर विश्वका सबै भागमा फाइभ जी नेटवर्क पुग्न धेरै समय लाग्ने हुनाले दुनियाका सबै ठाउँमा मोबाइल नेटवर्क वाइफाई भन्दा तेजिलो बन्न समय लाग्ने छ ।', 'ओपन सिग्नलका अनुसार अब स्मार्टफोन निर्माताका लागि प्रयोगकर्तालाई मोबाइल नेटवर्कबाट वाइफाइ सिग्नलतर्फ धकेलिनबाट रोक्ने चुनौति रहेको छ ।', 'हालै चिनिया स्मार्टफोन कम्पनी हुवावेले यस्तो फोन पनि बनाइसकेको छ जसले सबैभन्दा फास्ट नेटवर्क समात्न सक्दछ ।', 'त्यस्तै सामसुङले पनि यस्तो स्मार्टफोन बनाउने प्रयास गरेको छ जसले ब्राउजिङ स्पीड बढाउनका लागि वाइफाइ र मोबाइल नेटवर्क दुबैको इन्टरनेट प्रयोग गर्दछ ।', 'बीबीसी']"
"इस्टाग्राममा नयाँ फिचर, कसरी प्रयोग गर्ने ?","['फेसबुक स्वामित्वको लोकप्रिय फोटो शेयरिङ एप इन्स्टाग्रामले आफ्ना प्रयोगकर्ताका लागि Your Activity नामक नयाँ फिचर लञ्च गरेको छ । यस फिचरका माध्यमबाट प्रयोगकर्ताले आफुले इन्स्टाग्राममा कति समय बिताएँ भन्ने कुरा थाहा पाउन सक्नेछन् ।', 'यो फिचर प्रयोगकर्ताको युजर प्रोफाइल पेजको दायाँतर्फ माथिल्लो कर्नरमा ह्यामबर्गर आइकनको रुपमा रहेको छ । जसमा दिनहुँको टाइम लिमिट सेट गर्ने तथा अस्थायी रुपले नोटिफिकेसन म्यूट गर्ने जस्ता टुल्स पनि दिइएको छ ।', 'इन्स्टाग्राममा प्रयोगकर्ताले घण्टौँ बिताउँछन् जसको असर प्रयोगकर्ताको मानसिक तथा शारीरिक स्वास्थ्यमा पर्दछ । यसैलाई ध्यानमा राख्दै कम्पनीले गत अगष्ट महिनामा यो फिचरको घोषणा गरेको थियो । अब चाहीँ कम्पनीले उक्त फिचर सुरुवात नै गरेको छ ।', 'यसरी प्रयोग गर्नुस् इन्स्टाग्राममा यो नयाँ फिचर', '१. इन्स्टाग्राम लगइन गर्नुहोस', '२. इन्स्टाग्राम एपको सेटिंग्स मेन्यूमा जानुस्', '३. त्यसपछि Activity नामक अप्सनमा क्लिक गर्नुहोस्', '४. त्यसपछि समयको ग्राफ देख्न सक्नुहुनेछ', '५. कुनैपनि बेला त्यहाँ क्लिक गरेर तपाइँले त्यस दिन इन्स्टाग्राममा कति समय बिताउनुभयो भन्ने थाहा पाउनुहुनेछ', '६. त्यहाँ दैनिक रिमाइन्डर सेट गर्ने अप्सन पनि उपलब्ध छ', 'स्मरण रहोस् विश्वको सबैभन्दा ठूलो सोसल मिडिया प्लाटफर्म फेसबुकले पनि यो फिचर लञ्च गर्ने विश्वास गरिएको छ । समाचार अनुसार फेसबुकले प्रयोगकर्ताको एक्टिभिटी ड्यासबोर्डमा यो फिचर थप गर्नेछ जसको नाम योर टाइम अन फेसबुक राखिनेछ ।', 'एप्पलले यसअघि नै आफ्नो आइओएस प्लाटफर्मका लागि यहीँ खाले फिचर लञ्च गरिसकेको छ । जसलाई स्क्रिन टाइम फिचर भनिन्छ । त्यस्तै गुगलले पनि एन्ड्रोइड नाइनमा डिजिटल वेलनेस नामक फिचर ल्याएको छ ।', 'एजेन्सी']"
यस वर्ष धेरै घाटा व्यहोर्ने प्रविधि जगतका अर्बपतिहरु,"['पछिल्ला केही महिना विश्वका अधिकांश अर्बपतिहरुका लागि सुखद् रहेन । शेयर बजारको अस्थिरता तथा गिरावटका कारण अर्बपतिहरुको खुद सम्पत्ति पनि घट्दो छ । बजारको यो ट्रेण्डबाट प्रविधि जगत पनि अछुतो रहन सकेन । सन् २०१८ मा प्रविधि जगतका १० अर्बपतिले नोक्सानी व्यहोरेका छन् ।', '· मार्क जुगरबर्ग: फेसबुक सीईओ मार्क जुकरबर्गले सन् २०१८ मा १९ अर्ब ३० करोड डलर गुमाएका छन् । योसँगै जुकरबर्गको सम्पत्ति घटेर साढे ५३ अर्ब कायम भएको छ ।', '· पोनी मा: टेन्सेन्ट होल्डिंग्स कम्पनीका संस्थापक तथा सीईओ माले यो वर्ष १० अर्ब ९० करोड डलर गुमाए । अहिले उनको कुल सम्पत्ति ३० अर्ब डलर रहेको छ ।', '· ज्याक मा: चीनको सबैभन्दा ठूलो इ–कमर्श कम्पनी अलिबाबाका संस्थापक तथा अध्यक्ष ज्याक माले सन् २०१८ मा कुल ७ अर्ब ३० करोड डलर गुमाएका छन् । अहिले उनको कुल सम्पत्ति ३८ अर्ब छ ।', '', '· विलियम डिंग: नेटइज कम्पनीका सीईओ डिंगले पछिल्लो एक वर्षमा ६ अर्ब ४७ करोड डलर गुमाएका छन् । उनको सम्पत्ति १३ अर्ब ९० करोड रहेको छ ।', '· चाली एर्गेन: अमेरिकाको चौथो ठूलो स–शुल्क टीभी सर्भिस डीस नेटवर्कका अध्यक्ष एर्गेनले यो वर्ष ४ अर्ब ९० करोड गुमाए । उनको कुल सम्पत्ति अहिले १० अर्ब ९० करोड डलर रहेको छ ।', '· झांग झिडोंग: टेन्सेन्ट होल्डिंग्सका सह–संस्थापक झांगले यो वर्ष ४ अर्ब ७० करोड गुमाएका छन् । उनको कुल सम्पत्ति साढे १२ अर्ब छ ।', '· गोंग होंगजिया: चीनको हांगझोउ हिकभिजन डिजिटल टेक्नोलोजी कम्पनीका उपाध्यक्ष गोंगले यो वर्ष ४ अर्ब ७१ करोड डलर गुमाएका छन् ।', '· रिचार्ड लिउ: चीनको दोस्रो ठूलो इ–कमर्श कम्पनी जेडी डट कमका प्रमुख रिचार्ड यो वर्ष सबैभन्दा धेरै गुमाउनेमा आठौँ स्थानमा छन् ।', '· ज्याभिएर निल: फ्रेन्च टेलिकम कम्पनी इलियान एसएका संस्थापक निलले यो वर्ष ३ अर्ब ६८ करोड गुर्माका छन् ।', '· रोबिन ली: चिनिया कम्पनी बैदु डटकमका सीईओ लीले यो वर्ष ३ अर्ब ५७ करोड डलर गुमाएका छन् ।', 'एजेन्सी']"
सात देशको सामना गर्दै फेसबुक,"['प्रयोगकर्ताका डाटाको असुरक्षा, डाटाको राजनीतिक स्वार्थमा दुरुपयोगका साथै ह्याकिङ्गका घटनाहरुबाट पछिल्लो समय आलोचनाको सिकार बनिरहेको फेसबुकले पुनः एउटा अन्तर्राष्ट्रिय समितिको सामना गर्नुपर्ने भएको छ ।', '७ देशका अधिकारी सम्मिलित २२ सदस्यीय कमिटीका सदस्यहरुले फेसबुक अधिकारीलाई अर्को हप्ता र्\u200dयाखर्\u200dयाख्ती पार्नेछन् ।', 'बेलायत, अर्जेन्टिना, ब्राजिल, क्यानडा, आयरल्याण्ड तथा सिंगापुरका सांसदहरु सम्मिलित २२ सदस्यीय समितिले अर्को हप्ता फेसबुकका एकजना उपाध्यक्षसँग सोधपुछ गर्ने भएको छ ।', 'लण्डनमा हुने उक्त कार्यक्रममा फेसबुकको युरोप, मध्यपूर्व तथा अफ्रिका नीति हेर्ने उपाध्यक्ष रिचार्ड एलानले प्रश्नको जवाफ दिनेछन् ।', 'सांसदहरुले अनलाइन फेक न्यूजको संकटका साथै फेसबुकको डाटा दुरुपयोग सम्बन्धी काण्डका विषयमा प्रश्न सोध्नेछन् ।', 'यसअघि उक्त कमिटीले फेसबुकका सिइओ मार्क जुकरबर्गसँग भिडियो कन्फ्रेन्सिङ्ग मार्फत सोधपुछ गर्ने प्रस्ताव गरेको भएपछि जुकरबर्गले अस्विकार गरी आफ्ना उपाध्यक्षलाई खटाएका छन् ।', 'न्युयोर्क टाइम्समा हालै प्रकाशित समाचार अनुसार फेसबुकले प्रतिद्वन्दीमाथि हिलो छ्याप्नका लागि अमेरिकाको रिपब्लिकन पार्टीसँग आबद्ध एक राजनीतिक परामर्शदायी संस्थालाई खटाएको थियो । साथै रुसले फेसबुकमार्फत फैलाएको गलत सूचनाका बारेमा पनि फेसबुकका उच्च अधिकारीहरुलाई जानकारी रहेको दाबी उक्त समाचारमा गरिएको विषय चर्चामा रहेका बेला उक्त २२ सदस्यीय समिति गठन गरिएको हो ।', 'स्मरणरहोस् फेसबुक निरन्तर विवादमा परिरहेको बेला यसका धेरै शेयर धनीहरुले सीईओ मार्क जुकरबर्गको राजीनामा समेत मागेका थिए । तर, जुकरबर्गले भने राजीनामा दिन अस्वीकार गर्दै आएका छन् ।', 'एजेन्सी']"
भारतीय स्मार्टफोन बजारका यी हुन् ५ टप ब्राण्ड,"['विश्वको दोश्रो ठूलो स्मार्टफोन बजारको रुपमा रहेको भारतमा चिनिया स्मार्टफोन साओमीले सबैभन्दा धेरै बजार हिस्सा ओगट्न सफल भएको छ ।', 'इन्टरनेसनल डाटा कर्पोरेसनले सार्वजनिक गरेको पछिल्लो रिपोर्ट अनुसार सन् २०१८ को तेश्रो त्रैमासिकमा भारतीय बजारमा साओमी सबैभन्दा लोकपि्रय ब्राण्डको रुपमा रहेको छ ।', 'उक्त तीन महिनाको अवधिमा भारतमा ४ करोड ६० लाख स्मार्टफोन बिक्रि भएका छन् । रिपोर्ट अनुसार भारतीय बजारमा सबैभन्दा लोकपि्रय ५ स्मार्टफोन ब्राण्ड यी रहेका छन्ः', '१. साओमीः चिनिया स्मार्टफोन निर्माता साओमीले भारतीय स्मार्टफो बजारमा २७.३ प्रतिशत हिस्सा ओगटेको छ । सो अवधिमा कम्पनीले भारतीय बजारमा १ करोड १७ लाख स्मार्टफोन बिक्रि गर्न सफल भएको छ । कम्पनीले गत वर्षभन्दा भारतीय बजारमा २७ प्रतिशतको वृद्धिदर हासिल गर्यो ।', '२. दक्षिण कोरियाली स्मार्टफोन निर्माता सामसुङ विश्वमा सबैभन्दा लोकपि्रय स्मार्टफोन ब्राण्डको रुपमा रहेपनि भारतमा चाहीँ दोश्रो स्थानमा परेको छ । यसले भारतीय स्मार्टफोन बजारमा २२.६ प्रतिशत हिस्सा ओगट्दछ ।', '३. भिभोः भारतीय स्मार्टफोन बजारमा सबैभन्दा धेरै हिस्सा ओगट्ने ब्राण्डको तेश्रो स्थानमा स्वदेशी ब्राण्ड भिभो रहेको छ । यसले भारतीय बजारमा १०.५ प्रतिशत हिस्सा ओगटेको छ ।', '४.माइक्रोम्याक्सः भारतीय बजारमा सबैभन्दा तिव्रगतिमा आफ्नो हिस्सा बढाउँदै लगेको स्थानीय ब्राण्ड माइक्रोम्याक्स चौथो स्थानमा रहेको छ । गत वर्षको तेश्रो त्रैमासिकमा भारतीय बजारमा १७ लाख स्मार्टफोन बेचेको माइक्रोम्याक्सले यो त्रैमासिकमा २९ लाख स्मार्टफोन बेचेको छ ।', '५. ओप्पोः चिनिया स्मार्टफोन ओप्पोले भारतीय स्मार्टफोन बजारमा ७.१ प्रतिशत हिस्सा सहित आफुलाई टप फाइभ ब्राण्डको रुपमा कायम राख्न सफल भएको छ । तथापि गत वर्षभन्दा यो पटक ओप्पोको भारतीय बजारमा लोकपि्रयता घटेको छ ।एजेन्सी']"
एप्पलले किन घटायो नयाँ आइफोनको उत्पादन ?,"['आइफोन निर्माता अमेरिकी कम्पनी एप्पलले आफ्ना पछिल्ला तीनवटा आइफोनको उत्पादन अर्डरमा कटौती गरेको छ ।', 'गत सेप्टेम्बरमा बजारमा ल्याएका तीनवटै आइफोनको प्रोडक्सन अर्डरमा एप्पलले कटौती गरेको स्रोतलाई उद्धृत गर्दै वालस्ट्रिट जर्नलले जनाएको छ ।', 'नयाँ आइफोनहरुको माग अपेक्षा भन्दा कम भएको र एप्पलले धेरै मोडेल उपलब्ध गराउने निर्णय गरेसँगै कम्पनीका लागि आवश्यक पर्ने संख्यामा पाटपूर्जा तथा ह्याण्डसेटको पूर्वानुमान गर्न एप्पललाई कठीन भएको रिपोर्टमा उल्लेख छ ।', 'क्रिसमसको महिना समेत पर्ने चालू त्रैमासिकमा आइफोन बिक्रिको दर घट्ने अनुमान सहितको रिपोर्ट एप्पलले गत हप्ता सार्वजनिक गरेसँगै लगानीकर्ताहरु हतोत्साही बनेका थिए । एप्पलको उक्त प्रक्षेपणसँगै कतिपय आपूर्तिकर्ताहरुले चेतावनी समेत जारी गरेका थिए र त्यसले नयाँ आइफोनको बिक्रि झनै घटाएको बताइएको छ ।', 'खासगरी एप्पलको बहुप्रचारित आइफोन एक्स आरले बिक्रिदरमा सबैभन्दा धेरै गिरावटको सामना गर्नेछ । यो ह्याण्डसेटको उत्पादनमा एप्पलले एक तिहाइले कटौति गर्नेछ । यसअघि सेप्टेम्बरदेखि फेब्रुअरी सम्मको अवधिमा ७ करोड आइफोन एक्स आर उत्पादन गर्नेगरी कतिपय आपूर्तिकर्ताहरुलाई भनिएको थियो ।', 'तर, गत हप्तामात्रै एप्पलले ती आपूर्तिकर्तालाई आइफोन एक्स आरको उत्पादनमा कटौति गरेको जानकारी गराएको छ ।', 'स्मरण रहोस् एप्पलले गत सेप्टेम्बरमा आइफोन एक्स एस, एक्स एस म्याक र एक्स आर सार्वजनिक गरको थियो । अघिल्ला दुई मोडेलको बिक्रि सेप्टेम्बरमै सुरु भएको थियो भने एक्स आरको बिक्रि अक्टोबरबाट सुरु भएको थियो ।', 'एजेन्स्किो सहयोगमा']"
किन १३ घण्टासम्म अवरुद्ध भयो फेसबुक ?,"['सोसल साइट फेसबुक तथा कम्पनीका अरु दुई लोकप्रिय सर्भिस इन्स्टाग्राम तथा ह्वाट्सएप मंगलबार लामो समयसम्म अवरुद्ध रहे ।', 'आफ्नो इतिहासमा अहिलेसम्मकै लामो समयसम्म अवरुद्ध रहँदा विश्वभरका फेसबुक प्रयोगकर्ता विलखबन्दमा परे ।', 'आखिर फेसबुक र यसका अन्य सर्भिस किन यसरी अवरुद्ध भयो त ?', 'प्यासिफिक टाइम जोन अनुसार मंगलबार बिहान ४ः४० बजेदेखि प्रयोगकर्ताले फेसबुक डाउन भएको गुनासो गर्न थाले । त्यस समय विश्वका धेरै भागमा फेसबुक अवरुद्ध भएको थियो । युरोप, अमेरिका, एसिया तथा दक्षिण अमेरिकाका धेरै फेसबुक प्रयोगकर्ताले आफ्नो अकाउन्ट लगइन गर्नमा समस्या बेहोर्नु पर्यो लामो समयसम्म ।', 'झण्डै १३ घण्टापछि मात्र फेसबुकले समस्याको समाधान भएको घोषणा गर्यो । फेसबुक यतिधेरै समयसम्म डाउन भएको यो पहिलोपटक भएको बताइएको\xa0 छ ।', 'फेसबुकसँगै इन्स्टाग्राम प्रयोगकर्ताले पनि लगइन गर्न नसक्ने समस्या आइलाग्यो । तर इन्स्टाग्रामको यो समस्या छोटो समयसम्म मात्र कायम रह्यो ।', 'सर्भर कन्फिग्युरेसनका कारण विश्वभर नै फेसबुक, इन्स्टाग्राम र ह्वाट्सएपमा समस्या पैदा भएको फेसबुकले विज्ञप्ती मार्फत जानकारी गरायो ।', 'स्मरण रहोस् गत नोभेम्बर १९ मा फेसबुक मेसेन्जर केही घण्टाका लागि अवरुद्ध भएको थियो ।', 'फेसबुकको मूल एप अवरुद्ध भएको यो पछिल्लो एक महिनामा दोश्रो पटक हो । नोभेम्बर १२ मा पनि फेसबुक ३० मिनेटसम्म अवरुद्ध भएको थियो ।', 'एजेन्सी']"
"सुपर कम्प्युटरको दौडमा चीन पछि पर्‍यो, अमेरिका अगाडि","['विश्वका सबैभन्दा शक्तिशाली सुपर कम्प्युटरको दौडमा चीन तेश्रो स्थानमा धकेलिएको छ ।', 'अर्धवार्षिक रुपमा प्रकाशित हुने विश्वका शक्तिशाली ५ सय सुपर कम्प्युटरको सूचिमा चिनिया सुपर कम्प्युटर तेश्रो स्थानमा झरेको हो । विश्वको सबैभन्दा शक्तिशाली सुपर कम्प्युटरको पहिलो र दोश्रो स्थानमा अमेरिकी सुपर कम्प्युटर पर्न सफल भएका छन् ।', 'अमेरिकी सुपर कम्प्युटर समिट विश्वको सबैभन्दा शक्तिशाली सुपर कम्प्युटर बनेको छ भने सिरा दोश्रो स्थानमा छ ।', 'टप टेन शक्तिशाली सुपर कम्प्युटरमा अमेरिकाका पाँचवटा सुपर कम्प्युटर रहेका छन् । त्यस्तै टपटेनमध्ये स्विजरल्याण्ड,जर्मनी र जापानका एक एक सुपर कम्प्युटर परेका छन् ।', 'तर सबैभन्दा शक्तिशाली ५ सय सुपर कम्प्युटरको संख्यामा भने चीन पहिलो स्थानमा रहेको छ । यो सूचिमा चीनका २ सय २७ वटा कम्प्युटर परेका छन् भने अमेरिकाका १ सय ९ वटा ।', 'विश्वको सबैभन्दा शक्तिशाली सुपर कम्प्युटरको रुपमा रहेको समिटले एक सेकेन्डमा २ लाख ट्रिलियन क्याल्कुलेसन गर्न सक्दछ ।', 'समिट र सिरा दुबै सुपर कम्प्युटर अमेरिकी कम्पनी आइ बि एमले निर्माण गरेका हुन् ।', 'हाल विश्वको तेश्रो शक्तिशाली सुपर कम्प्युटरको रुपमा रहेको चीनको सुनवे ताइहु लाइट सुपर कम्प्युटर गत वर्ष पहिलो स्थानमा थियो । टप टेनमध्ये चीनकै अर्को सुपर कम्प्युटरले चौथो स्थान हात पार्न सफल भएको छ ।', 'सुनवे ताइहु लाइटको प्रोसेसिंग पावर ९३ पेटाफ्लोप्स छ । जबकी समिटको २ सय पेटाफ्लोप्स रहेको छ । दोश्रो शक्तिशाली कम्प्युटर सिराको प्रोसेसिंग पावर ९४ पेटाफ्लोप्सरहेको छ । एजेन्सी']"
"आयो मोबाइल सेवाको गुणस्तरबारे अध्ययन रिपोर्ट, कुन पाटोमा को अब्बल ?","['२८ कात्तिक, काठमाडौं । नेपाल दूरसञ्चार प्राधिकरणले प्रमुख मोबाइल सेवा प्रदायक कम्पनीको सेवाको गुणस्तर परीक्षण गरेको छ । प्राधिकरणले हालै सार्वजनिक गरेको प्रतिवेदनअनुसार सेवाको गुणस्तर सम्बन्धमा विभिन्न मापदण्ड र सूचकमा नेपाल टेकिलम र एनसेलकै बढी प्रतिस्पर्धा देखिएको छ । स्मार्ट टेलिकमको सेवा कुनैपनि सूचकमा अग्रस्थानमा नदेखिएको दूरसचार प्राधिकरणको अध्ययन रिपोर्टले देखाएको छ ।', 'प्राधिकरणले काठमाडौंको कमलादी, पुतलीसडक, सिंहदरवार, थापाथली, त्रिपुरेश्वर, सुन्धारा, जैसीदेवल, बसन्तपुर, क्षेत्रपाटी, असन, न्युरोड, रत्नपार्क, जमल, पकनाजोल सोह्रखुट्टे, अनामनगर, विजुलीबजार, नयाँबानेश्वर, भीमसेनगोला, थापागाउँ, मिलनचोक, बत्तीसपुतली, पुरानोबानेश्वर, मैतिदेवी, घट्टेकुलो, डिल्लीबजार, कमलपोखरी, नक्साल, नागपोखरी, गैरीधारा, टंगाल, भाटभटेनी, विशालनगार, गहनापोखरी, हाँडीगाउँ, भत्केको पुल र मित्रपार्क क्षेत्रमा सेवको गुणस्तर परीक्षण गरेर रिपोर्ट निकालेको हो ।', 'असोज ११ देखि गते २५सम्म भ्वाइस तथा इन्टरनेटमा चाप पर्ने विहान र बेलुकीको समयमा यो अध्ययन गरिएको हो । ड्राइभ टेस्ट विधिमा परीक्षण भएको हो ।', 'कल स्थापित हुने सफलताको दरमा नेपाल टेलिकम ९८.२६ प्रतिशतसहित पहिलो स्थानमा छ । एनसेलको ९७.७७ प्रतिशत कल सफल हुने गरेको पाइएको छ भने स्मार्टको ९२. ३९ प्रतिशत कल सक्सेस हुुने गरेको रिपोर्टमा उल्लेख छ । प्राधिकरणले ९९ प्रतिशत कल सफल हुनुपर्ने मापदण्ड तोकेपछि तीनवटै सेवा प्रदायक यसमा असफल भएका छन् ।', 'कल स्थापित हुन भने एनसेलको मोबइलमा छिटो हुने गरेको पाइएको छ । एनसेलमा ८.४८ सेकेण्डमा कल स्थापित भयो भने टेलिकममा ११.४८ सेकेण्ड । स्मार्ट टेलिकममा यस्तो समय १३.७१ सेकेण्ड देखिएको छ । दूरसञ्चार प्राधिकरणले यस्तो समयसीमा ५ सेकेण्ड तोकेको छ ।', 'आफैं फोन कल सम्पर्क बिच्छेद हुने समस्या भने सबै सेवा प्रदायकमा देखिएको छैन । सेवाको स्तर वा कल स्थापित नहने दरमा टेलिकम उत्तीर्ण भएको छ । प्राधिकरणले यस्तो दर २ प्रतिशत बढी हुन नहुने नियम बनाएको छ ।', 'टेलिकमका १.७४ प्रतिशत कल मात्रै स्थापित हुँदैनन् भन्ने अध्ययनले देृखएको छ । एनसेलको २.२३ र स्मार्ट टेलिकमको ७.६१ प्रतिशत डायल भएका कल लाग्दैनन् ।', 'इन्टरनेट सेवाको गुणस्तरमा पनि टेलिकम र एनसेलकै प्रतिस्पर्धा छ । प्राधिकरणले परीक्षण गर्दा इन्टरनेट पिंग हुन टेलिकममा १४० मिलिसेकेण्ड लाग्यो भने एनसेलमा १५० र स्मार्टमा १८० मिलिसेकेण्ड ।', 'वेबपेज लोड हुन भने एनसेलमा छिटो हुने देखियो । एनसेलमा ७.३६ सकेण्डमा वेबपेज लोड भयो भने टेलिकममा १६.८९ सकेण्ड लाग्यो । स्मार्टमा २०.७९ सकेकण्डको समय लियो ।', 'वेबपेज लोड हुने सफलताको दरमा एनसेल अघि देखिएको छ भने फाइल डाउनलोड हुने सफलतको दरमा टेलिकम अग्रस्थानमा छ ।', 'फाइल डाउनलोड गर्दा डाटको बहावमा टेलिकमले एनसेललाई उछिनेको छ भने फाइल अपलोड हुो सफलताको दरमा टेलिकमभन्दा एनसेल अब्बल देखिएको छ ।', 'पुरा रिपोर्ट हेर्नुस्\ufeff']"
सामसुङले ल्यायो फोल्डेबल डिस्प्ले भएको स्मार्टफोन,"['दक्षिण कोरियाली कम्पनी सामसुङले अन्ततः आफ्नो बहुप्रतिक्षित पहिलो फोल्डेबल स्मार्टफोन सार्वजनिक गरेको छ ।', 'कम्पनीको पाँचौँ वार्षिक डेभलपर सम्मेलनका क्रममा सामसुङले पहिलो फोल्डेबल स्मार्टफोन ल्याएको हो ।', 'यो स्मार्टफोनको स्क्रिन पूर्ण रुपमा तन्काउँदा यो ट्याबलेटको स्वरुपमा बदलिन्छ भने पट्याउँदा स्मार्टफोन बन्दछ ।', 'बुधबार आयोजित समारोहका बीच सामसुङको मोबाइल मार्केटिङ्ग विभागका वरिष्ठ उपाध्यक्ष जस्टिन डेनिसले यो स्मार्टफोन सार्वजनिक गरे ।', 'आगामी महिनादेखि यो स्मार्टफोनको व्यवसायिक हिसाबले उत्पादन सुरु हुने बताइएको छ ।', '', 'त्यसैले अहिले सार्वज्निक गरिएको स्मार्टफोन कम्पनीको फाइनल प्रडक्ट होइन ।', 'सामसुङका अनुसार फोल्डेबल डिस्प्लेसँगै सामसुङ मोबाइल प्रयोगकर्ताले नयाँ अनुभव गर्न पाउनेछन् । कम्पनीले यो फोल्डेबल डिस्प्लेलाई इनफिनिटी फ्लेक्स डिस्प्ले भनेको छ ।', 'प्रयोगकर्ताले यो सजिलैसँग बन्द गर्न र खोल्न सक्नेछन् । इनफिनिटी फ्लेक्स डिस्प्ले सामसुङको नेक्स्ट जेनेरेसन प्लेटफर्म हो ।– एजेन्सी']"
"आइफोन एक्समा भाइरस, प्रयोगकर्ताका तस्वीर ह्याकरको हातमा","['काठमाडौं । एप्पलको लोकप्रिय आइफोन एक्समा बग अर्थात् भाइरस आक्रमण भएको छ । उक्त बगको सहायताले ह्याकरहरुले प्रयोगकर्ताका तस्वीरमाथि धावा बोल्न सफल भएका छन् ।', 'जसका कारण प्रयोगकर्ताले फोनबाट पहिले नै डिलिट गरिसकेका तस्वीरहरु समेत ह्याकरहरुले हात पार्न सफल भएका छन् ।', 'सफारी ब्राउजरको माध्यमबाट ह्याकरहरुले यस्तो सफलता प्राप्त गरिरहेको बताइएको छ ।', 'वास्तवमा आइओएस १२.१ मा चल्ने एप्पल डिभाइसमा एक नेटिभ फोटो एप उपलब्ध छ । उक्त फोटो एपमा रिसेन्टली डिलिटेड अर्थात् पछिल्लो समयमा डिलिट गरिएका तस्वीरहरु संग्रहित हुने एउटा एल्बमको अप्सन छ । जिमेलको ट्रयास फोल्डरजस्तै प्रकारको उक्त एल्बममा डिलिट गरिएका तस्वीरहरु ३० दिनसम्म संग्रहित हुन्छन् ।', 'सोही एल्बममा अहिले ह्याकरहरुले पहुँच स्थापित गरेका हुन् । यसरी ह्याकरहरुले प्रयोगकर्ताका निजी तस्वीरहरु चोर्न सफल भएका छन् ।', 'हालै जापानको टोकियोमा आयोजित मोबाइल पन टू अन प्रतियोगितामा रिचर्ड जहू र अमट क्याम नामका दुई व्यक्तिले उक्त बग पत्ता लगाए । सो बापत उनीहरुलाई ५० हजार डलर पुरस्कार प्रदान गरियो ।', 'आइओएस १२.१ मा चल्ने आइफोन एक्समा देखिएको यो बगलाई हटाउने प्रयास एप्पलले गरिरहेको बताइएको छ ।', '– एजेन्सी']"
चिनियाँ वैज्ञानिकले बनाए कृत्रिम सूर्य,"['चिनियाँ वैज्ञानिकहरुले प्रकृतिलाई चुनौती दिँदैछन् । यसअघि चिनियाँ वैज्ञानिकहरुले सन् २०२० सम्ममा कृत्रिम चन्द्रमालाई आकाशमा चम्काउने दाबी गरेका थिए र त्यसमा सफलता पनि प्राप्त गरिसकेका छन् । एकपछि अर्को सफलता प्राप्त गर्ने क्रममा चिनियाँ वैज्ञानिकहरु कृत्रिम सूर्य बनाउन पनि सफल भएका छन् ।', 'अझ रोचक कुरा त के भने चीनको त्यो कृत्रिम सूर्य वास्तविक सूर्यभन्दा ६ गुणा बढी तातो हुनेछ ।', 'सौर्यमण्डलको सूर्यको केन्द्रको तापक्रम डेढ करोड डिग्री सेल्सियस छ । जबकि चीनले बनाउने नयाँ सूर्यको केन्द्रको तापक्रम १० करोड डिग्री सेल्सियसभन्दा धेरै हुनेछ ।', 'यो कृत्रिम सूर्यले उत्पन्न गर्ने ऊर्जालाई विशेष प्रविधिबाट पर्यावरणका लागि सुरक्षित हरित उर्जामा परिवर्तन गर्न सकिनेछ । यसले धर्तीमा ऊर्जाको बढ्दो संकटलाई कम गर्नेछ । यसलाई ऊर्जाको वैकल्पिक श्रोतको रुपमा प्रयोग गर्न सकिनेछ ।', 'चीनको इन्स्टिच्यूट अफ फिजिकल साइन्सका वैज्ञानिकहरुका अनुसार कृत्रिम सूर्यको अहिले परीक्षण चलिरहेको छ । यसलाई द एक्सपेरिमेन्टल एडभान्स सुपर कन्डक्टिङ टोकामाक अर्थात् इस्ट नाम दिइएको छ । कृत्रिम सूर्यमा न्यूक्लियर फ्युजन क्रिया हुनेछ । यसले सौर्यमण्डलको मध्यमा अवस्थित कुनै ताराको रुपमा उर्जा भण्डार उपलब्ध गराउनेछ ।', 'यो कृत्रिम सूर्य एक मेसिनको रुपमा हुनेछ । यो डुनोट आकारको हुनेछ । परमाणु विखण्डन प्रतिक्रियाका माध्यमबाट तापक्रम उत्पन्न हुनेछ । यो कृत्रिम सूर्य एक दिनका लागि सञ्चालन गर्न कीब २० लाख रुपैयाँ बराबरको खर्च हुने बताइएको छ । अहिले यो कृत्रिम सूर्यवाला मेसिनलाई चीनको अन्हुई प्रान्तस्थित साइन्स टापुमा राखिएको छ ।', 'कृत्रिम सूर्य बनाउनका लागि हाइड्रोजन ग्यासलाई ५ करोड डिग्री सेल्सियसको तापक्रममा तताएर त्यसको तापक्रम १०२ सेकेण्ड सम्म स्थिर राखिन्छ । त्यसबाट हाइड्रोजन हिलियममा परिणत हुन्छ र ठूलो परिमाणमा ताप र प्रकाश निस्किन्छ ।', 'वैज्ञानिकहरुका लागि यो कृत्रिम सूर्यको सञ्चालनले विश्वमा जिवाश्म इन्धन माथिको निर्भरतालाई कम गर्न सहयोग गर्नेछ ।', 'एजेन्सी']"
चिनियाँ स्मार्टफोनको नक्कल गर्दै आइफोन,"['काठमाडौं । सन् २०१४ मा आइफोन सिक्स लञ्च गर्दा एप्पलले तत्कालीन अवस्थामा विद्यमान आइफोनको डिजाइनमा आमूल परिवर्तन ल्याएको थियो । अर्को महत्वपूर्ण परिवर्तन चाहीँ गत वर्ष देखापर्\u200dयो, जब एप्पलले आइफोन एक्स बजारमा ल्यायो ।', 'अब चाहीँ एप्पलले आइफोनको डिजाइनमा अर्को महत्वपूर्ण परिवर्तन गर्ने संकेत गरेको छ । एप्पलले दर्ता गरेको पेटेन्ट डिजाइनबाट यस्तो खुलासा भएको हो । नयाँ डिजाइनलाई आधार मान्ने हो भने एप्पलको भविष्यमा आउने नयाँ आइफोन यस्तो हुनेछ कि त्यसलाई कसरी र कुन एंगलबाट हेरिन्छ भन्ने आधारमा त्यसको लुक्स फरक हुनेछ ।', 'माई स्मार्ट प्राइस नामक साइटले प्राप्त गरेको एप्पलको नयाँ पेटेन्ट डिजाइनको खबरअनुसार एप्पलले आइफोनमा यस्तो मेटेरियल प्रयोग गर्नेछ जुन मेटेरियलको रङ फरक-फरक कोणबाट हेर्दा फरक-फरक देखिन्छ ।', 'सर्फेस फिनिसिङ नामक उक्त पेटेन्टअनुसार आइफोनको बाहिरी काँचको खोलभन्दा भित्रपट्टि त्यो युनिक मेटेरियल रहनेछ । जसका कारण आइफोनलाई फरक-फरक कोणबाट हेर्दा भिन्न-भिन्न रङ देखिनेछ । यसका लागि कम्प्युटर न्युमेरिकल कन्ट्रोल्ड मिलिङ्ग प्रविधिको प्रयोग गरिनेछ जसले यस्तो सतह तयार गर्नेछ, जुन परावर्तन भई विभिन्न रङमा देखा पर्नेछ ।', 'एप्पलको यो तयारीलाई चिनियाँ स्मार्टफोनको नक्कल भनिएको छ । किनकी चिनियाँ स्मार्टफोन कम्पनी हुवावे, वन प्लस, ओप्पो तथा भिभोले यसअघि नै यस्ता बहुरंगी स्मार्टफोन बजारमा ल्याइसकेका छन् । विभिन्न रङमा आइफोन उत्पादन गरेतापनि एप्पलले अहिलेसम्म एउटै आइफोनको सतह यस्तो बहुरंगी देखिने प्रविधि अहिलेसम्म प्रयोग गरेको थिएन ।', 'पछिल्लो समय आफ्ना नयाँ आइफोनको बिक्रीमा सिथिलता बेहोरिरहेको एप्पल चिनियाँ स्मार्टफोनको नक्कल गर्ने अवस्थामा पुगिसकेको टिप्पणी कतिपयले गरेका छन् । समाचार अनुसार एप्पलले आफ्ना पछिल्ला आइफोनको उत्पादन कटौति मात्र होइन जापानमा आइफोन एक्स आरको मूल्य समेत कटौति गर्ने तयारी गरेको छ ।', 'काउन्टर प्वाइन्टको पछिल्लो रिपोर्ट अनुसार सन् २०१८ को तेश्रो त्रैमासिकमा विश्वमा सबैभन्दा धेरै बिक्री भएका स्मार्टफोनको सूचीमा एप्पलको आइफोन तेश्रो स्थानमा छ । पहिलो स्थानमा सामसुङ रहँदा दोश्रो स्थान चिनियाँ ब्राण्ड हुवावेले कब्जा गरेको छ । स्मार्टफोन बजारमा सामसुङ र हुवावेको हिस्सा क्रमशः १९ र १४ प्रतिशत रहँदा एप्पल १२ प्रतिशतमा खुम्चिन पुगेको रिपोर्टले देखाएको छ ।', '– एजेन्सी']"
फेसबुकले किन डिलिट गर्‍याे लाखौँ फलोअर्स भएका अकाउन्ट ?,"['सोसल मिडिया साइट फेसबुकले लाखौँ फलोअर्स भएका केही फेसबुक अकाउन्टहरु डिलिट गरिदिएको छ ।', 'इरानबाट सञ्चालित ती फेक अकाउन्टहरुमा १० लाखभन्दा धेरै फलोअर्स रहेका बताइएको छ ।', 'फलोअर्समध्ये धेरैजसो अमेरिका र बेलायतका थिए ।', 'एक ब्लग पोष्टमा कम्पनीले फेसबुक र इन्स्टाग्रामबाट ८२ वटा पेज, ग्रुप र अकाउन्टहरुलाई पनि हटाएको छ जसका प्रयोगकर्ताहरुले आफूलाई अमेरिकी वा बेलायती नागरिक भएको दाबी गरेका थिए ।', 'ती फेसबुकमा रंगभेद सम्बन्धी टिप्पणी, अमेरिकी राष्ट्रपति डोनाल्ड ट्रम्पविरुद्धका लेखलगायतका विभिन्न सामग्रीहरु शेयर गर्ने गरिएको थियो ।', 'फेसबुकले हटाएका कूल अकाउन्टको संख्या १० लाखभन्दा धेरै रहेको बताइएको छ ।', 'ती अकाउन्टहरु इरानबाट चलाइएको फेसबुकको दाबी छ । तर ती अकाउन्टको सम्बन्ध इरान सरकारसँग रहे नरहेको चाहिँ खुलेको छैन । ती अकाउन्टहरु डिलिट गरेको सूचना फेसबुकले विभिन्न अनुसन्धानकर्ताहरु, प्रविधि कम्पनीहरु तथा अमेरिका र बेलायतको सरकारलाई पनि गराएको छ । फेसबुक, ट्वीटर र गुगलले इरानको प्रोपोगान्डा रोक्नका लागि यस्ता कदमहरु बेलाबेलामा चाल्ने गरेको छ ।', 'एजेन्सी']"
डाटा बेचेको काण्डमा फेसबुकमाथि ८ करोड जरिवाना,"['९ कात्तिक, काठमाडौं । प्रयोगकर्ताका डाटाको गोपनियता उल्लंघन गर्ने गम्भीर कसूर गरेको अभियोगमा सोसल मिडिया साइट फेसबुकमाथि झण्डै ८ करोड डलर जरिवाना भएको छ ।', 'बेलायतको सूचना आयुक्तको कार्यालयले फेसबुक माथि यस्तो जरिवानाको निर्णय गरेको हो । कार्यालयले आफुलाई प्राप्त दण्डात्मक अधिकारको अधिकतम सीमा प्रयोग गरेको हो । आयुक्त कार्यालयलाई अधिकतम ५ लाख पाउण्ड सम्ममात्र जरिवाना गर्न पाउने प्रावधान छ ।', 'यो वर्षको सुरुवातदेखि नै चर्चामा रहेको क्याम्ब्रिज एनालिटिका डाटा काण्डको सन्दर्भमा फेसबुकमाथि यस्तो सजाय भएको हो ।', 'कार्यालयका अनुसार सन् २००७ देखि २०१४ सम्म फेसबुकले प्रयोगकर्ताका व्यक्तिगत जानकारीहरु अनधिकृत रुपमा संश्लेषण गरी एप डेभलपरहरुलाई त्यस्ता डाटासम्म पहुँच दिएको थियो । फेसबुकले डाटा प्रयोगकर्ताको डाटा प्रोसेसिंग गर्नुअघि, प्रोसेसिंग गर्ने बेला तथा तत् पश्चात् पनि प्रयोगकर्ताको गोपनियताको पर्याप्त मात्रामा संरक्षण गर्न नसकेको सूचना आयुक्त इलिजाबेथ डेनह्यामले बताइन् ।', 'बेलायतको पूरानो डाटा प्रोटेक्सन ऐन १९९८ को प्रावधान अनुरुप सूचना आयुक्त कार्यालयले फेसबुकमाथि अधिकतमक सजाय सुनाएको हो । नयाँ कानून अनुसार भने यस्तो सजायँको अधिकतम सिमा १ करोड ७० लाख पाउण्ड वा कम्पनीको कूल विश्वव्यापी आम्दानीको ४ प्रतिशत रहेको छ ।', 'फेसबुकले यसको प्लेटफर्म प्रयोग गर्ने एप तथा एप डेभलपर्समाथि पर्याप्त नियन्त्रण गर्न नसक्दा ऊ प्रयोगकर्ताका व्यक्तिगत डाटा सुरक्षामा असफल भएको ठहर आयोगको छ । जसका कारण कतिपय एप डेभलपर्सले लाखौँ फेसबुक प्रयोगकर्ताका डाटाहरु हात पारी आफ्नो फाइदामा उपयोग गरे ।', 'एप डेभलपर अलेक्जेन्डर कोगानले हात पारेका ८ करोड ७० लाख फेसबुक प्रयोगकर्ताका डाटा पछि क्याम्ब्रिज एनालिटिकालाई बेचेका थिए । क्याम्ब्रिज एनालिटिका अमेरिकामा राजनीतिक गतिविधिमा संलग्न भएको थियो ।', 'एजेन्सी']"
फेसबुकको ३ महिनाको कमाई साढे १३ अर्ब डलर,"['सन् २०१८ को तेश्रो त्रैमासिकमा फेसबुक कम्पनीले १३ अर्ब ५० करोड डलर राजश्व संकलन गरेको छ । जसबाट उक्त अवधिमा फेसबुकले खूद ५ अर्ब १० करोड डलर आम्दानी गरेको छ ।', 'सेप्टेम्बर ३० मा सकिएको तेश्रो त्रैमासिकको रिपोर्ट अनुसार फेसबुकका कूल मासिक सक्रिय प्रयोगकर्ताको संख्या २ अर्ब २७ करोड पुगेको छ । जबकी दैनिक सक्रिय प्रयोगकर्ताको संख्या १ अर्ब ४९ करोड रहेको छ ।', 'फेसबुकको प्रयोगकर्ताको संख्याको यो बढोत्तरी गत वर्षको यो अवधिको तुलनामा ९ प्रतिशतले बढि हो ।', 'विश्वको क्षेत्रगत वृद्धिदरको हिसाबले एसिया प्रशान्त क्षेत्रमा फेसबुकले सबैभन्दा धेरै ३८ प्रतिशत वृद्धिदर हासिल गरेको छ ।', 'त्यस्तै युरोपमा ३४ र उत्तर अमेरिकामा ३३ प्रतिशत वृद्धिदर हासिल भएको छ ।', 'फेसबुकका सिइओ मार्क जुकरबर्गले रिपोर्टमा भनेका छन्, ‘हाम्रो समुदाय तथा व्यवसाय निरन्तर रुपमा तिब्र विस्तार भैरहेको छ । अहिले २ अर्ब भन्दा धेरै मानिसले दिनमा कम्तिमा एकपटक फेसबुक चलाउँदछन् ।’', 'अहिले फेसबुकले प्राइभेट मेसेजिङ र स्टोरिजमा उत्कृष्ट सेवा प्रदान गरिरहेको र भिडियो र कमर्श क्षेत्रमा पनि पर्याप्त अवसर रहेको उनको भनाई छ ।', 'फेसबुकका अनुसार अहिले २ अर्ब ६० करोड मानिसले हरेक महिना फेसबुक, ह्वाट्सएप, इन्स्टाग्राम वा मेसेन्जरमध्ये एक वा सबै चलाउँदछन् । यी मध्ये कम्तिमा २ अर्ब मानिसले दिनमा कम्तिमा एकपटक यी मध्ये कम्तिमा एउटा सेवा प्रयोग गरेका हुनेछन् ।', 'फेसबुक कम्पनीमा अहिले ३३ हजार ६०६ जना कर्मचारीले काम गरिरहेका छन् ।', 'रिपोर्ट अनुसार पछिल्लो समयमा भारत, इण्डोनेसिया र फिलिपिन्समा सक्रिय फेसबुक प्रयोगकर्ताको संख्या बढेकोले दैनिक सक्रिय फेसबुक प्रयोगकर्ताको संख्या १ अर्ब ४९ करोड पुगेको छ ।', 'रिपोर्ट अनुसार मोबाइल विज्ञापनको राजश्वले फेसबुकको कूल राजश्वमा ९२ प्रतिशत हिस्सा ओगटेको छ ।', 'तेश्रो त्रैमासिकमा आम्दानीमा सन्तोषजनक वृद्धि भएपनि चौथो त्रैमासिकमा भने केही गिरावट हुने फेसबुकले प्रक्षेपण गरेको छ ।', 'एजेन्सी']"
सामसुङले ल्याउँदैछ दुईवटा डिस्प्ले भएको स्मार्टफोन,"['कोरियाली कम्पनी सामसुङले आफ्नो नयाँ फ्लागसीप स्मार्टफोन आगामी ९ नोभेम्बरमा लञ्च गर्ने तयारी गरेको छ ।', 'अन्तराष्ट्रिय सञ्चार माध्यमहरुमा प्रकाशित रिपोर्ट अनुसार सामसुङ चाइनाले SM-W2019 स्मार्टफोन लञ्च समारोहका लागि सञ्चारमाध्यमहरुलाई निमन्त्रण पठाउन सुरु गरेको छ ।', 'ट्वीटरमा सामसुङले प्रेषित गरेको एक निमन्त्रणापत्र लिक भएको छ । जसमा रातो तथा निलो रङमा डब्लू लेखिएको छ । तस्वीरमा उक्त स्मार्टफोन लञ्च गर्ने मिति ९ नोभेम्बर पनि लेखिएको छ ।', 'सामसुङले अर्को हप्ता सार्वजनिक गर्ने तयारी गरेको उक्त स्मार्टफोनका विशेषताबारे सञ्चार माध्यमहरुले विभिन्न खबर यसअघि नै प्रकाशित गरिसकेका छन् । चीनको सर्टिफिकेशन वेबसाइट टिनाका अनुसार यस फोनमा क्वालकोम स्नापड्रागन ८४५ प्रोसेसरको प्रयोग गरिएको छ ।', 'फोनमा ४.२ इन्चका दुईवटा फूल एचडी डिस्प्ले हुनेछन् जसको रिजोलुसन १९२० गुणा १०८० पिक्सेल हुनेछ ।', 'ब्याट्री क्षमता ३००० एमएएच रहेको छ ।', 'यो फोनमा डुअल रियर क्यामरा सेटअप रहने बताइएको छ । जसमा १२ मेगापिक्सेल प्राइमरी सेन्सर तथा डुअल एपर्चर मोड हुनेछ ।', 'यसका साथै युएसबी टाइप सी पोर्ट पनि रहने बताइएको छ भने ३.५ एमएम को अडियो ज्याक हुने छैन ।', 'एजेन्सीको सहयोगमा']"
स्मार्टफोन स्लो बनाएको आरोपमा एप्पल र सामसुङमाथि कारवाही,"['सफ्टवेयर अपडेटबाट आफ्ना मोबाइल डिभाइसलाई स्लो बनाएको आरोपमा अमेरिकी कम्पनी एप्पल र दक्षिण कोरियाली कम्पनी सामसुङ कारवाहीमा परेका छन् ।', 'इटालीको एन्टी ट्रस्ट सम्बन्धी नियामक निकायले एप्पल र सामसुङमाथि जनही ५० लाख युरो जरिवानाको फैसला गरेको हो ।', 'त्यस्तै एप्पलमाथि थप ५० लाख युरो जरिवाना गरिएको छ । मोबाइलमा ब्याट्रीलाई कसरी जोगाउने तथा फेर्ने भन्ने विषयमा प्रयोगकर्तालाई प्रष्ट जानकारी नगराएको आरोपमा एप्पलमाथि थप जरिवाना गरिएको हो ।', 'एप्पल तथा सामसुङले आफ्ना पूराना मोडेलका ह्याण्डसेटमा उपलब्ध गराएको सफ्टवेयरका कारण मोबाइल सेटहरु निकै स्लो भएको र यसबाट कम्पनीहरुले प्रयोगकर्तालाई नयाँ मोबाइल किन्न बाध्य पारेको गुनासो इटालियन मोबाइल फोन प्रयोगकर्ताहरुले गर्दै आएका थिए ।', 'उपभोक्ताको यस्तो गुनासोमाथि सुनुवाइ गर्दै इटालीको उपभोक्ता हीत सम्बन्धी नियमाक निकायले एप्पल र सामसुङमाथि कारवाही गरेको हो । एक विज्ञप्ति जारी गर्दै उक्त निकायले एप्पल र सामसुङले उपलब्ध गराउने सफ्टवेयर अपडेटका कारण स्मार्टफोनमा गम्भीर समस्या उत्पन्न हुने गरेको तथा स्मार्टफोनको क्षमता पनि उल्लेख्य रुपमा ह्रास आउँदा उपभोक्ताहरु नयाँ स्मार्टफोन किन्न बाध्य हुने गरेको बताएको छ ।', 'ती कम्पनीहरुले सफ्टवेयर अपडेटबारे प्रयोगकर्तालाई पर्याप्त जानकारी नगराएको पनि उसको ठहर छ ।', 'ब्याट्रीको समस्या रहेका पूराना मोडेलका आइफोनहरुमा सफ्टवेयर अपडेटले आइफोनलाई स्लो गराएको कुरा एप्पलले गत वर्ष स्वीकार गरे पनि उपभोक्तालाई नयाँ सेट किन्न बाध्य गराउने आफ्नो नियत नरहेको एप्पलले दाबी गरेको थियो । तीव्र आलोचनापछि एप्पलले खराब भएका ब्याट्री सित्तैमा फेरिदिने योजना ल्याएको थियो ।', 'एजेन्सी']"
फेसबुकपछि ह्वाट्सएपमा पनि ह्याकिङको खतरा,"['फेसबुकका झण्डै ५ करोड प्रयोगकर्ताको अकाउन्टमा ह्याकरहरुले निसाना लगाएको घटना सेलाउन नपाउँदै फेसबुक मातहतकै ह्वाट्सएपमाथि पनि ह्याकिङको खतरा बढेको छ ।', 'टेक्नोलोजी साइट जेड डी नेटले ह्वाट्सएपमाथि ह्याकिङ्गको जोखिम बढिरहेको सम्बन्धमा एक नयाँ खुलासा गरेको छ ।', 'उसको दाबी अनुसार ह्वाट्सएपमा एक बग देखा परेको छ । उक्त बगले ह्याकरहरुलाई प्रयोगकर्ताको अकाउन्टभित्र प्रवेश दिइराखेको छ ।', 'प्रयोगकर्ताले ह्वाट्सएपमा भिडियो कल रिसिभ गरेसँगै उनीहरुको अकाउन्टमा बगले आक्रमण गर्ने गर्दछ । त्यसैले प्रयोगकर्ताले ह्वाट्सएपमा भिडियो कल रिसिभ गर्दा ह्याकिंगको खतरा हुने देखिएको समाचारमा उल्लेख छ ।', 'रिपोर्ट अनुसार आइओएस र एन्ड्रोइड प्लेटफर्ममा प्रयोग गरिने ह्वाट्सएपमा पहिलोपटक गत अगष्टमा यो बग देखा परेको थियो । फेसबुकले यहीँ महिना यो बगलाई नियन्त्रणमा लिएको बताइएको छ । तर यसबारेमा फेसबुकले कुनै टिप्पणी गरेको छैन । त्यसैले बग नियन्त्रणमा लिनुअघि कति ह्वाट्र्सप प्रयोगकर्ता ह्याकरको सिकार बने भन्ने थाहा हुन सकेको छैन ।', 'शोधकर्ता ट्राभिस आर्मेन्डीका अनुसार मात्र एक कलबाट ह्वाट्सएप ह्याक हुने कुरा निकै गम्भीर हो । अझ यस्तो संवेदनशील विषयमा ह्वाट्सएपले प्रयोगकर्तालाई कुनै जानकारी नै नगराउनु झनै गम्भीर रहेको शोधकर्ताहरुको टिप्पणी छ ।', 'एजेन्सी']"
किन बन्द भयो युट्युब ?,"['बुधबार बिहान विश्वभर नै एक घण्टाका लागि युट्युब ठप्प भयो । यु ट्युब नचलेपछि करोडौँ इन्टरनेट प्रयोगकर्ताहरु सोसल मिडियामा कोकोहोलो मच्चाइरहे । #YouTubeDown शीर्षक सोसल मिडियामा ट्रेण्डिङ भयो ।', 'झण्डै एक घण्टाको अवरोध पछि चाहीँ युट्युब खुल्यो । कम्पनीले युट्युबमा देखिएको प्राविधिक गडबडी उक्त अवधिमा समाधान गरेपछि युट्युब पुनः सञ्चालनमा आएको हो ।', 'प्राविधिक गडबडी समाधान गरी युट्युब पुनः सुचारु गरेसँगै युट्युबले एक ट्विट गर्दै लेखेको थियो, ‘हामी पुनः सुचारु भएका छौँ । यहाँहरुको धैर्यका लागि धन्यवाद । यदि युट्युब अझैपनि चलेको छैन भने कृपया हामीलाई खबर गर्नुहोला ।’', 'यसअघि युट्युब डाउन भएलगत्तै पनि कम्पनीले ट्विट गरेर जानकारी दिएको थियो ।']"
एप्पलले ल्यायो अहिलेसम्मकै पातलो आइप्याड,"['अमेरिकी कम्पनी एप्पलले नयाँ आइप्याड सार्वजनिक गरेको छ । न्युयोर्कको ब्रुकलिनमा आयोजित समारोहमा एप्पलले अहिलेसम्मकै पातलो आइप्याड प्रो सार्वजनिक गरेको हो ।', 'आइप्याड प्रोको सन् २०१८ को यो मोडेल ११ इन्च र १२.९ इन्च गरी दुई स्क्रिन साइजमा उपलब्ध छ ।', 'स्क्रिनको हकमा एलसिडी प्रोमोशन लिक्विड रेटिना डिस्प्ले रहेको छ । यसमा पिक्सेल मास्किंग टेक्नोलोजी रहेको एप्पलले जनाएको छ ।', 'नयाँ आइप्याड प्रो ६४ जिबी, २५६ जिबी र १ टिबी गरी तिनवटा स्टोरेज भेरिएन्टमा उपलब्ध रहेको बताइएको छ ।', 'नयाँ आइप्याड प्रो एप्पलको पहिलो युएसबी टाइप सी सपोर्ट गर्ने डिभाइस हो । यसले युएसबी टाइप सी कनेक्टर पोर्ट सपोर्ट गर्दछ।', 'नयाँ आइप्याड प्रोमा एप्पलकै ए १२ एक्स बायोनिक सेभेन एनएम प्रोसेसर प्रयोग गरिएको छ ।', 'यसमा ट्रू टोन एलइडी फ्लासयुक्त १२ मेगापिक्सेलको रियर क्यामरा सेन्सर रहेको छ । उक्त क्यामेराले फोर के भिडियो रेकर्ड गर्न सकिन्छ ।', 'यस आइप्याडमा १० घण्टाको ब्याट्री लाइफ रहेको दाबी गरिएको छ ।', 'एप्पलका अनुसार यो अहिलेसम्मकै पातलो आइप्याड हो । दुबै आइप्याड प्रोको मोटाइ मात्र ५.९ मिलिमिटर रहेको छ । पूरानो मोडेल भन्दा यो २५ प्रतिशत हलुका रहेको छ ।', 'आइफोन एक्सजस्तै एप्पलले यस आइप्याडबाट पनि होम बटन हटाएको छ । यसले जेस्चर कन्ट्रोल फिचर सपोर्ट गर्दछ । यो आइप्याडमा एप्पल फेस आइड फिचर राखिएको छ ।', 'यसका साथै एनिमोजी, मेमोजी तथा एप्पल पे लगायतका फिचर पनि यो आइप्याडमा रहेका छन् ।', 'नयाँ आइप्याड प्रो सिल्भर र स्पेस ग्रे गरी दुईवटा रङमा उपलब्ध रहेको एप्पलले जनाएको छ ।', 'एजेन्सी']"
अब एन्ड्रोइडमा गुगल एपका लागि पैसा तिर्नुपर्ने,"['गुगलको नयाँ निर्णय अनुसार अब एन्डोइड फोन निर्माताहरुले आफ्ना हरेक डिभाइसमा गुगल एपको प्रयोगका लागि शुल्क तिर्नुपर्ने भएको छ ।', 'युरोपमा गुगल प्ले स्टोर तथा अन्य मोबाइल एप्सका लागि प्रति डिभाइस ४० डलर तिर्नुपर्नेछ ।', 'द भर्जमा छापिएको खबर अनुसार हरेक मोबाइल डिभाइसमा गुगल सर्भिस इन्स्टल गर्नका लागि मोबाइल उत्पादकले ४० डलर सम्म शुल्क तिर्नुपर्नेछ ।', 'देशगत तथा मोबाइल डिभाइसको प्रकारगत रुपमा यस्तो शुल्क फरक पर्नसक्ने र यो नयाँ नियम आगामी सन् २०१९ को फेब्रुअरी १ पछि एक्टिभेट गरिएका डिभाइसमा मात्र लागू हुने बताइएको छ ।', 'त्यस्तै गुगलले एन्डोइड डिभाइस उत्पादक कम्पनीहरुसँग केही वा पूरा लाइसेन्सिङ शुल्क बेहोर्नेगरी छुट्टै सम्झौताको प्रस्ताव पनि गरेको छ । यसमा ती कम्पनीहरु सामेल छन् जसले आफ्ना डिभाइसमा क्रोम तथा गुगल सर्च इन्स्टल गर्न चाहन्छन् ।', 'द भर्जले छापेको यस समाचारप्रति गुगलले कुनै आधिकारिक टिप्पणी भने गरको छैन ।', 'केही दिनअघि मात्र गुगलले मोबाइल डिभाइस निर्माताहरुसँग कम्प्याटिबिलीटी सम्झौतालाई अपडेट गर्न गैरहेको बताएको थियो । यस अन्तर्गत युरोपमा कम्पनीहरुलाई गुगल प्ले तथा अन्य गुगल एन्ड्रोइड एपका लागि शुल्क भुक्तान गर्नु पर्ने हुनसक्छ । एन्ड्रोइड विरुछ युरोपेली युनियनको एन्ट्री ट्रस्ट वाचडगको फैसला लागू गरिएसँगै गुगलले यो कदम उठाउन लागेको बताइएको छ ।', 'युरोपेली आयोगले गुगलद्वारा मोबाइल निर्माताहरुलाई गुगल सर्च तथा क्रोम इन्स्टल गर्न दबाव दिएको र सो नियमविरुद्ध रहेको फैसला गरेको थियो । त्यसबापत गुगलमाथि गत जुलाईमा ५ अर्ब १० करोड डलर जरिवानाको फैसला गरेको थियो । गुगलले उक्त फैसलाविरुद्ध पुनरावेदन गरिसकेको छ ।', 'एजेन्सी']"
टेलिकमको फोरजीबारे अख्तियारको पत्रः मन्त्री बास्कोटालाई चुनौती कि अवसर ? (पत्रसहित),"['१४ कात्तिक, काठमाडौं । नेपाल टेलिकमको फोरजी सेवा विस्तारमा अनियमितता र ढीलासुस्ती गरेको आरोपमा सरकारले प्रवन्ध निर्देशक कामिनी राजभण्डारीलाई बर्खास्त गर्\u200dयो ।', 'सञ्चार तथा सूचना प्रविधि मन्त्री गोकुल बास्कोटाले संसदको रोष्टमबाटै फोरजी विस्तार ढिला हुनुमा अख्तियार दुरुपयोग अनुसन्धान आयोग पनि कारक रहेको आरोप लगाए ।', 'यस वर्ष टेलिकमले ४ अर्ब रुपैयाँ राजश्व गुमाउनुको कारक पनि यिनै घटनाक्रम रहेको मन्त्री बास्कोटाले बताइरहेका बेला अख्तियारले मन्त्रीलाई अवसर र चुनौतिको जिम्मा लगाएको छ ।', 'फोरजीसम्बन्धी सम्पूर्ण निर्णय गर्ने अधिकार सञ्चार मन्त्रालयलाई नै दिएर टेलिकमले यसअघि आह्वान गरेको टेण्डरसम्बन्धी मुद्दा टुंगो लगाएको छ ।', 'एक साताअघि अख्तियारले सञ्चार मन्त्रालयलाई पठाएको पत्रमा नेपाल टेलिकमले प्रदान गर्ने फोरजी सेवालाई दिगो, गणस्तरीय, मितव्ययी र प्रभावकारी बनाउन जो जे निर्णय गर्नुपर्छ सो गर्न निर्देशन दिइएको छ ।', 'अख्तियारका एक उच्च अधिकारीले भने– ‘यो भनेको अब फोरजी सम्बन्धी नयाँ टेण्डर आह्वान गरेर फराकिलो दायरामा प्रतिस्पर्धा गराउन नियम कानुनभित्र रहेर मन्त्रालयले नै निर्णय लिन सक्छ भनिएको हो । हिजो हात बाँधियो भन्ने मन्त्री र टेलिकम नेतृत्वको क्षमता अब परीक्षण हुन्छ ।’', 'टेलिकमले विगतमा फोरजी लगायत सेवा विस्तार तथा अन्य प्राविधिक काममा दिने गरेका ठेक्कामा अनियमितता हुने गरेको देखिएपछि अख्तियारले मन्त्रालयलाई बढी अधिकार दिएको पछिल्लो निर्देशनले संकेत गरेको छ । यसबाट फोरजी सेवा विस्तारमा मन्त्रालयको भूमिका बढेको स्रोतले जनाएको छ ।', 'अख्तियारले काठमाडौं र पोखरामा फोरजी सेवा प्रारम्भ गर्दा लागेको लागतको तुलनामा प्रतिस्पर्धी दूरसञ्चार सेवा प्रदायक निजी क्षेत्रका कम्पनीहरुले त्योभन्दा कम लागतमा धेरै जिल्लामा सेवा प्रारम्भ र विस्तार गरेको देखिएको जनाएको छ ।', 'मन्त्रालयलाई अख्तियारले लेखेको पत्रमा भनिएको छ– ‘मालसामान तथा सेवा खरिदका लागि लागत अनुमान तयार गर्दा लिइने आधारहरु फराकिलो बनाउने, उपलब्ध भएसम्म खरिद गरिने उपकरण तथा सेवाको प्रतिस्पर्धी बजारको दररेट अध्ययन गरी विश्लेषण गर्ने र फोरजी सेवालाई मितव्ययी बनाउने ।', 'अख्तियारले समानुकुल प्रविधि अपग्रेड गर्नेसमेत निर्देशन दिएर अब फोरजी सेवा विस्तार गर्दा फाइभजीलाई समेत अवलम्वन गर्न सकिने व्यवस्था मिलाउन भनेको छ । ठेक्का विवाद अख्तियारमा पुगेका कारण १४ महिनादेखि फोरजी विस्तार रोकिएको छ ।', 'गत वर्ष नेपाल टेकिलमले आह्वान गरेको फोरजी सेवा विस्तारसम्बन्धी ग्लोबल टेण्डरमा अनियमितता भएको उजुरी अख्तियारमा परेको थियो । गत पुस ११ गते परेको उजुरी छानविन गर्न अख्तियारलाई ९ महिना लागेको छ ।', 'सो टेण्डर आह्वान गर्दा टेलिकम नेतृत्व र चिनियाँ कम्पनी हुवावेका प्रतिनिधिले अरुले प्रतिस्पर्धामा भाग लिनै नपाउने गरी ‘स्पेसिफिक’ तयार पारेको आरोप लागेको छ । अब प्रतिस्पर्धा फराकिलो बनाउन र सेवा गुणस्तरीय तथा मितव्ययी बनाउने सम्पूर्ण अधिकारसहित अख्तियारले मन्त्रालयलाई जिम्मेवारी दिएको हो ।', 'अख्तियारको पत्र प्राप्त भएलगत्तै सञ्चारमन्त्री बास्कोटा लगातार विदेश भ्रमणमा छन् । मन्त्री फर्किएपछि सम्भवतः तिहारलगत्तै फोरजी सेवा विस्तारका लागि नयाँ टेण्डर आह्वानका लागि टेलिकमलाई निर्देशन दिइने सम्भावना रहेको मन्त्रालयका एक उच्च अधिकारीले बताए ।', 'पुरानो टेण्डर प्रक्रिया एउटा कम्पनीका लागिमात्र बनाइएकाले नयाँ टेण्डरमा जानुपर्ने सुझाव टेलिकम र मन्त्रालयका उच्च अधिकारीले मन्त्रीलाई दिएका छन् । त्यसो गर्दा एकभन्दा बढी अन्तरराष्ट्रिय कम्पनीले भाग लिने र शर्तसहित निश्चित समय अवधि दिएर फोरजीको काम सम्पन्न गराउन सकिने अवस्था छ ।', 'फोरजी सेवा विस्तार गर्दा अब आउने फाइभ जी पनि अवलम्वन हुने गरी नयाँ प्रस्ताव अघि सार्नुपर्ने विज्ञहरुले बताएका छन् । उनीहरुले फोरजीका लागि २० अर्ब खर्च गर्दा त्यसले चाँडै आउने फाइभजीलाई मितव्ययी बनाउनुपर्ने सुझाव दिएका छन् । अख्तियारले पनि आफ्नो निर्देशनको अन्तिम बुँदामा सोही आशय व्यक्त गरेको छ ।', 'टेलिकमका एक उच्च अधिकारीले भने– ‘अख्तियारको पत्र अनुसार अब सरकारले जे गर्न पनि सक्ने भयो । मूर्ख र दुस्साहसी स्वभावका सञ्चारमन्त्रीलाई पनि चुनौति थपियो । उनले पहिलेकै विवादस्पद टेण्डर अघि बढाउछन् कि रि टेण्डर गर्छन् ? त्यो हेर्नुपर्छ ।’', 'अख्तियारले नयाँ टेण्डर आह्वान गरेर प्रतिस्पर्धा फराकिलो पार्न र लागत कम गर्न बाटो खुला गरेको मन्त्रालयका एक उच्च अधिकारीले बताए । यसबाट टेलिकम प्रबन्ध निर्देशक कामिनीलाई हटाउने मन्त्री बास्कोटाको निर्णय सही सावित भएको भन्दै उनले अब राजनीतिक अधिकार प्रयोग गरेर फोरजी विस्तार अघि बढाउनुपर्ने उनले बताए ।', 'एक वर्षभित्र फोरजी विस्तार सम्पन्न गर्न सकिने भएकाले जुन कम्पनी ग्यारेन्टीसहित आउँछ, उसलाई दिन सकिने विज्ञहरुले बताएका छन् । यसअघि हुवाबेको सहायक कम्पनी सिसिएसआइलाई दिन लागिएपछि अख्तियारमा मुद्दा परेको थियो । टेण्डर आह्वान गर्दा नै सो कम्पनीले मात्र माग लिन पाउने खालका प्रावधान मिलाइएको थियो ।', 'अब हुवाबे, जेडटिई, सामसुङ, नोकियाजस्ता जुनसुकै कम्पनीले पनि प्रतिस्पर्धामा भाग लिन पाउने गरी प्राविधिक र आर्थिक प्रस्ताव मागिनुपर्ने अख्तियार स्रोतले जनाएको छ । सस्तो, गुणस्तरीय र समयमै काम सम्पन्न गर्ने गरी फराकिलो दायरमा प्रतिस्पर्धा गराउनुपर्ने अख्तियारको आशय हो ।', 'अब फोरजी विस्तारको ठेक्का पाउने कम्पनीले ‘कम्प्लिट सोलुसन’ सहित प्रस्ताव ल्याउनुपर्ने र उक्त कम्पनी सबै प्राविधिक सामाग्री उत्पादन गर्ने हुनुपर्ने शर्त राखिनुपर्ने सुझाव विज्ञले मन्त्रीलाई दिएका छन् । फोरजीसम्बन्धी सम्पूर्ण काम एउटै कम्पनीले जिम्मा लिने शर्तनामा सहितको टेण्डर आह्वान गर्न उनीहरुले सुझाएका हुन् ।', 'उनीहरुले भनेका छन्– ‘समय अवधि र कुन–कुन जिल्लामा सेवा विस्तार गर्ने हो त्यो स्थानसमेत तोकेर दिनुपर्छ । तोकिएको अवधिभित्र काम नसकिए उसको धरौटीबाट २० प्रतिशत रकम कट्टा गर्ने शर्त राख्नुपर्छ । काम सम्पन्न हुनासाथ भुक्तानी दिने व्यवस्था गर्नुपर्छ । नत्र टेलिकमको रोग निको हुँदैन ।’', '']"
हजारौं प्रयोगकर्ताका निजी डाटा ह्याकरले बेच्दै,"['प्रयोगकर्ताका डाटाहरु ह्याक गरिएको, बेचिएको जस्ता आरोपमा आलोचित भइरहेको फेसबुकका लागि अर्को अप्रिय खबर सार्वजनिक भएको छ ।', 'बीबीसीको रिपोर्ट अनुसार झण्डै ८१ हजार फेसबुक प्रयोगकर्ताका डाटालाई ह्याकरहरुले बिक्रिमा राखेका छन् ।', 'साथै ह्याकरहरुले आफुसँग १२ करोड फेसबुक अकाउन्टका विस्तृत डाटाहरु रहेको पनि दाबी गरेका छन् ।', 'साइबर सेक्योरिटी कम्पनी डिजिटल स्याडोजका अनुसार अहिले ८१ हजार फेसबुक प्रयोगकर्ताका प्राइभेट मेसेजहरु ह्याकरद्वारा बिक्रिमा राखिएका छन् ।', 'बीबीसीको रुसी सेवाले ह्याकरहरुद्वारा बिक्रिमा राखिएका भनिएका प्राइभेट मेसेजवाला फेसबुक प्रयोगकर्तासँग सम्पर्क गरेको थियो । त्यसक्रममा ती प्रयोगकर्ताले ती प्राइभेट मेसेजहरु विगतमा आफुले नै पठाएका पुष्टि गरेका छन् ।', 'ती मेसेजहरु केवल साधारण टेक्स्ट मात्र नभै तस्वीर तथा अन्य सामाग्रीहरु समेत रहेको बताइएको छ ।', 'विभिन्न खाले असुरक्षित ब्राउजर एक्सटेन्सनमार्फत ह्याकरहरुले फेसबुक प्रयोगकर्ताले ती मेसेजहरु प्राप्त गर्न सफल भएका बताइएको छ ।', 'डाटाहरु बिक्रिमा राखिएका प्रयोगकर्ताहरुमा युक्रेन, रुस, बेलायत, अमेरिका तथा ब्राजिलका प्रयोगकर्ता धेरै रहेको समाचारमा उल्लेख छ ।', 'ह्याकरहरुले हरेक फेसबुक अकाउन्टलाई १० सेन्टमा बिक्रि गर्ने प्रयास पनि गरेको बताइएको छ । तर त्यस्तो विज्ञापनमा भने तत्कालै प्रतिबन्ध लगाइएको छ । फेसबुक प्रयोगकर्ताका डाटा बिक्रिमा राख्ने वेबसाइट रुसको सेन्ट पिटर्सबर्गमा सेटअप गरिएको पाइएको छ ।', 'उता फेसबुकले भने आफ्नो प्लेटफर्मको सुरक्षामा कुनै ह्याकिङ नभएको र यस्तो डाटा लिक चाहीँ ब्राउजर एक्सटेन्सनको कमजोरीका कारण भएको दाबी गरेको छ ।', 'साथै ब्राउजर निर्मातालाई यस विषयमा जानकारी गराइएको पनि फेसबुकले जनाएको छ ।', 'एजेन्सी']"
डब्लु डब्लु डब्लुका आविष्कारक किन असन्तुष्ट छन् ?,"['वर्ल्ड वाइड वेब अर्थात् डब्लु डब्लु डब्लु को आविष्कार गर्ने व्यक्ति सर टिम बर्नर्स लीले इन्टरनेटमा आफ्नो आविष्कारको अहिलेको अवस्थाप्रति असन्तुष्टि जनाएका छन् ।', 'समाचार एजेन्सी रोयटर्सलाई दिएको अन्तरवार्तामा उनले केही वेबसाइटहरुमा घृणा फैलाउने खालका सामाग्रीहरु आइरहेका बताए ।', 'टिमले विशेष रुपमा ट्विटरको आलोचना गरेका छन् । सोसल मिडियामा सकारात्मक टिप्पणीको साटो नकारात्मक टिप्पणी धेरै तीव्र रुपमा फैलिएको उनको भनाइ छ ।', 'साथै उनले वेबका दिग्गज कम्पनीहरुमाथि लगाम लगाउनु आवश्यक रहेको पनि बताएका छन् ।', 'सन् १९८९ मा टिम बर्नर्स ली ले डब्लु डब्लु डब्लुको आविष्कार गरेका थिए ।', 'उनले भनेका छन्, ‘यदि तपार्इं ट्वीटरमा प्रेमसँग सम्बद्ध केही विषय लेख्नुभयो भने त्यो कुरा कतै हराउँदछ तर यदि तपार्इं\xa0 घृणा फैलाउने कुरा लेख्नुभयो भने तुरुन्तै फैलिन्छ ।’', 'इन्टरनेटमा सकारात्मकता कम भएको भन्दै उनले इन्टरनेटको माध्यमबाट कसैको शसक्तीकरण क्षमता पनि कम भएको बताएका छन् ।', 'सोसल मिडिया तथा इन्टरनेटमा कुराकानीको माध्यम केवल मुठ्ठीभर कम्पनीहरुको हातमा समेटिएको उनले बताए । ती\xa0 कम्पनीहरुमा अमेजन, फेसबुक, गुगल, माइक्रोसफ्ट र एप्पल मुख्य छन् ।', 'यी ठूला कम्पनीहरुमा लगाम लगाउनु आवश्यक रहेको तर त्यस्तो कदमले बजारलाई धेरै नोक्सान नपुर्याओस् भन्नेमा ध्यान दिनुपर्ने उनको भनाइ छ ।', 'एजेन्सी']"
किन बन्द भयो गुगल प्लस ?,"['गुगलले आफ्नो सोसल मिडिया प्लेटफर्म गुगल प्लस अन्ततः बन्द गरेको छ ।', 'पछिल्लो पटक करीब ५ लाख प्रयोगकर्ताका निजी डाटा जोखिममा परेको खुलासा भएसँगै गुगलले यस्तो निर्णय गरेको हो ।', 'यद्यपि ह्याकिङका कारण जोखिममा परेका ५ लाख प्रयोगकर्ताका डाटाको अनधिकृत दुरुपयोग भने हुन नपाएको दाबी गुगलले गरिरहेको छ ।', 'गुगलले आफ्नो सोसल मिडिया प्लाटफर्म गुगल प्लसको एप्लिकेसन प्रोग्रामिङ्ग इन्टरेफेस (एपिआइ) मा एक बग फेला पारेको थियो । रिपोर्ट अनुसार उक्त सफ्टवेयर कमजोरीका कारण बाह्य सफ्टवेयर डेभलपर्स तथा ह्याकरहरुले गुगल प्लस प्रयोगकर्ताका प्रोफाइलमा पहुँच स्थापित गरेका थिए ।', 'यसले प्रयोगकर्ताको प्रोफाइल नाम, इमेल ठेगाना, पेशा, लिंग तथा उमेर जस्ता डाटाहरुलाई असुरक्षित बनाएको थियो । यसबाहेकका प्रयोगकर्ताका अरु कुनै डाटा असुरक्षित नभएको गुगलको दाबी छ ।', 'गुगल प्लसमा सफ्टवेयरको कमजोरीका कारण सन् २०१५ देखि २०१८ को बीचमा बाह्य सफ्टवेयर डेभलपर्सले गुगल प्लसका प्रयोगकर्ताका प्रोफाइलका डाटाहरु ह्याक गर्ने कोसिस गरेका थिए । गुगलका अनुसार करीब ५लाख गुगल प्लस प्रयोगकर्ताका निजी डाटामा निसाना साँधिएको थियो ।', 'अहिले उक्त बगको समस्या समाधान गरिएको गुगलले जनाएको छ । गत मार्चमै उक्त बगलाई ठीक पारेको गुगलको दाबी छ । यद्यपि कम्पनीले हालसम्म उक्त विषयलाई गुपचुप राखेको थियो । कानूनी रुपमा बाध्य नभएकोले यसलार्य सार्वजनिक नगरेको गुगलको जिकिर छ ।', 'एजेन्सीको सहयोगमा']"
गल्याङको लल्याङमा नेपाल टेलिकमको सेवा विस्तार,"['१२ कात्तिक, काठमाडौं । नेपाल टेलिकम, दूरसञ्चार कार्यालय गल्याङले स्याङ्जाको लल्याङमा आफ्नो पिएसटिएन तथा एडिएसएल सेवाको विस्तार गरेको छ । विस्तार पश्चात अब लल्याङका करिब ५० घरधुरी प्रत्यक्ष रुपमा पिएसटिएन तथा एडिएसएल सेवाको उपभोगबाट लाभान्वित हुन सक्ने नेपाल टेलिकम गल्याङ्का कार्यालय प्रमुख रामराज उपाध्यायले जानकारी दिए ।', 'गल्याङस्थित नेपाल टेलिकमबाट मात्र करिब दुई किलोमिटरको दुरीमा रहेको लल्याङमा करिब पाँच वर्ष अघिदेखि उक्त सेवा विस्तारको प्रयास गरिएको थियो तथापी हाल आएर नयाँ नेटवर्किङ गरि सम्पन्न भएकोमा आफूलाई अत्यन्तै खुशी लागेको त्यहाँका वडा अध्यक्ष महेश भट्टराइले जानकारी दिए ।', 'नेपाल टेलिकमको पिएसटिएन (पब्लिक स्विच्ड टेलिफोन नेटवर्क) फिक्ड ल्याण्डलाइन हो जस्बाट पाँच एमबीपिएससम्म स्पिड क्षमता भएको ब्रोडव्याण्ड एडिएसएल इन्टरनेट सस्तो दरमा चलाउन सकिन्छ ।']"
"ग्यालेक्सी ए नाइन एस ल्याउँदै सामसुङ, यी हुनेछन् फिचर्स","['सामसुङले आफ्ना ग्यालेक्सी ए सिरिजको नयाँ फ्याब्लेट लञ्च गर्दैछ । अक्टोबर २४ बुधबार चीनमा एक विशेष कार्यक्रमबीच सामसुङले ग्यालेक्सी ए नाइन एस सार्वजनिक गर्न लागेको हो ।', 'सामसुङले जारी गरेको एक आधिकारिक पोष्टरअनुसार ग्यालेक्सी ए नाइन एस लञ्च गर्न चीनको शियानमा विशेष समारोहको आयोजना गरिनेछ ।', 'ग्यालेक्सी ए नाइन एस सामसुङको यस्तो पहिलो स्मार्टफोन हुनेछ, जसमा चारवटा रियर क्यामरा हुनेछन् ।', 'स्मरण रहोस् सामसुङले आफ्नो ग्यालेकसी ए नाइन स्मार्टफोन केही अघि भारतमा लञ्च गरेको थियो ।', 'के के छन् फिचर्स ?', 'चीनमा सार्वजनिक गरिने ग्यालेक्सी ए नाइन एसमा ६.३ इन्चको सुपर एमोलेड स्त्रिmन हुनेछ । यसमा १०८० गुणा २२२० पिक्सेल रिजोलुसन रहनेछ ।', 'स्मार्टफोनमा २.२ गिगाहर्ज अक्टाकोर क्वालकोम स्न्यापड्रागन ६६० प्रोसेसर रहनेछ भने एन्ड्रोइड ८.१ ओरियो अपरेटिङ सिस्टमबाट चल्नेछ ।कम्पनीले ए नाइन एसका ८ तथा ६ जिबी र्याम भएका दुईवटा मोडेल ल्याउँदैछ । दुबैमा इन्टर्नल स्टोरेज १२८ जिबी छ भने त्यसलाई माइक्रो एसडी कार्डबाट ५१२ जिबीसम्म बढाउन सकिन्छ ।', 'क्यामराको कुरा गर्दा यसमा निकै नै उत्कृष्ट सेल्फी क्यामरा छ । फ्रन्ट क्यामरा २४ मेगापिक्सेलको छ ।', 'ब्याक अर्थात् रियर क्यामरा झनै विशेष छ । किनकी मुख्य क्यामरा नै चारवटा रहेका छन् । त्यसमा एउटा २४ मेगापिक्सेल प्राइमरी सेन्सर, दोश्रो १० मेगापिक्सेलको २ गुणा अप्टिकल जूमवाला टेलिफोटो क्यामरा, तेश्रो ८ मेगापिक्सेल अल्ट्रा वाइड लेन्स र चौथो ५ मेगापिक्सेल डेप्थ लेन्सयुक्त क्यामरा रहेका छन् ।', 'यो स्मार्टफोनको पछाडिको भागमा फिंगरप्रिन्ट रिडर रहेको छ । यसलाई सुरक्षाको दृष्टिले निकै नै प्रभावकारी मानिएको छ ।\xa0यसमा ३८०० मिली एम्पियर आवर क्षमताको ब्याट्री छ ।', 'एजेन्सी']"
के विश्वभरकै इन्टरनेट अवरुद्ध हुँदैछ ? खास कुरा के हो ?,"['विश्वमा आगामी ४८ घण्टाका दौरान इन्टरनेट अवरुद्ध हुने खबर आइरहेको छ । यो समाचारको आधारमा कतिपयले भनिरहेका छन् कि यसबाट विश्वभर इन्टरनेट ठप्प हुँदैछ । रसिया टुडेको रिपोर्ट अनुसार इन्टरनेट कर्पोरेसन अफ असाइन्ड नेम्स एण्ड नम्बर्सले क्रिप्टोग्राफिक की सिस्टमको मर्मत गर्दैछ । क्रिप्टोग्राफिक कीले इन्टरनेटको एड्रेस बुक अर्थात् डोमेन नेम स्टिमको सुरक्षा गर्ने गर्दछ । यसका कारण मुख्य डोमेन सर्भरहरु तथा त्यससँग जोडिएका नेटवर्क पूर्वाधार केही समयका लागि अवरुद्ध हुनेछन् ।', 'यद्यपि, विश्वभर इन्टरनेट अवरुद्ध हुने हल्लाबाट आम इन्टरनेट प्रयोगकर्ता चिन्तित हुनु नपर्ने बताइको छ । किनकि विश्वका केवल १ प्रतिशत इन्टरनेट प्रयोगकर्ताहरु मात्रै यसबाट प्रभावित हुने बताइएको छ । अर्थात् ९९ प्रतिशत मानिसलाई यसले असर पार्नेछैन ।', 'रिपोर्ट अनुसार यदि नेटवर्क अपरेटर वा आइएसपिहरु यस परिवर्तनका लागि तयार नभएमा\xa0 इन्टरनेट प्रयोगकर्तालाई समस्या पर्न सक्दछ । आइएसपीहरुले उपयुक्त सिस्टम सेक्योरिटी एक्स्टेन्सनलाई सक्रिय पारेमा प्रयोगकर्ताले इन्टरनेट अवरोधको सामना गर्नुपर्ने छैन ।', 'विश्वभर इन्टरनेट अवरुद्ध हुने खबर फैलिएसँगै इन्टरनेट कर्पोरेसन फर एसाइन्ड नेम्स एण्ड नम्बर्सले प्रष्टिकरण दिँदै यसको असर नगन्य हुने बताएको छ ।', 'उनका अनुसार क्रिप्टोग्राफिक की मा परिवर्तनको काम अघिल्लो दिनदेखि नै चलिरहेको र त्यसबाट इन्टरनेट सेवामा कुनै खास नकारात्मक असर परेको देखिएको छैन ।', 'एजेन्सी']"
"गुगलको न्यूज एपमा भाइरस, एकैदिनमा २४ जिबी डाटा च्वाट्","['गुगलको न्यूज एपमा एक बगले आक्रमण गरेसँगै प्रयोगकर्ता प्रभावित भएका छन् ।', 'भाइरसको आक्रमणका कारण गुगल न्यूज एप चलाउने स्मार्टफोन प्रयोगकर्ताको मोबाइल डाटा निकै तिव्र गतिमा खपत भएको छ । कतिपय प्रयोगकर्ताहरुमा ६ महिना देखिनै यो समस्या देखिँदै आएको बताइएको छ । गुगलको न्यूज एपले अत्यधिक धेरै ब्याकग्राउण्ड डाटाको खपत गर्ने गरेको प्रयोगकर्ताको गुनासो छ ।', 'द भर्जमा छापिएको रिपोर्ट अनुसार गुगल न्यूज हेल्प फोरममा समेत एपमा छिरेको बगका बारेमा गुनासो गरिएको थियो ।', 'स्मरण रहोस् गत मे महिनामा यो न्यूज एप लञ्च भएको थियो र त्यहीँ बेलादेखि नै प्रयोगकर्ताले अत्यधिक डाटा खपतको समस्या झेल्दै आएका छन् । गुगलले सेप्टेम्बरमा यो समस्या समाधान गर्ने बताएको थियो । तर अहिलेसम्म पनि गुगल न्यूज एपका प्रयोगर्काहरु मोबाइल डाटा रित्तिने समस्याको सिकार बनिरहेका छन् ।', 'रिपोर्ट अनुसार जब प्रयोगकर्ताले स्मार्टफोनमा Download via wifi मोड अन गर्दछन् ब मोबाइल डाटाको खपत झनै तीव्र बन्दछ । कहिलेकाहिँ त प्रयोगकर्ताले पत्तै नपाइकन एक दिनमा २४ जीबीसम्म डाटा खपत भएको गुनासो गरेको बताइएको छ ।', 'एजेन्सी']"
"रित्तिँदै ट्वीटर, तीन महिनामा गुमायो ९० लाख प्रयोगकर्ता","['माइक्रो ब्लगिङ साइट ट्वीटरले पछिल्लो तिन महिनामा ९० लाख प्रयोगकर्ता गुमाएको छ । यो गिरावट ट्वीटरको इतिहासमा अहिलेसम्मकै तीव्र स्खलनको रुपमा रहेको बताइएको छ ।', 'फच्र्युन म्यागेजिनका अनुसार सन् २०१८ को तेश्रो त्रैमासिकमा ५० लाख प्रयोगकर्ता घट्ने अनुमान गरिएकोमा त्यसभन्दा तीव्र गिरावटको सामना गर्नुपरेको हो ।', 'स्मरण रहोस् हाल ट्वीटरका सक्रिय प्रयोगकर्ताको संख्या ३ करोड २६ लाख रहेको छ ।', 'ट्वीटरले नक्कली तथा स्वचालित बट्सद्वारा सञ्चालित स्पाम अकाउन्ट बन्द गर्ने कार्यलाई तिव्रता दिएका कारण प्रयोगकर्ताको संख्यामा कमी आएको देखिएको हो । तर ट्वीटरको यो दाबी पूर्ण रुपमा सही नभएको बताइएको छ । ट्वीटर प्रयोगकर्ताहरुले पछिल्लो समय ट्वीटरमा सक्रियता तथा फलोअर्सको संख्यामा पनि निरन्तर गिरावट आइरहेको गुनासो गर्ने गरेका छन् ।', 'पछिल्लो तिन महिनामा ९० लाख प्रयोगकर्ता गुमाए पनि ट्वीटरले मुनाफाको सन्दर्भमा भने राम्रो प्रगति गरेको पाइएको छ । यस ३ महिनामा ट्वीटरले ७५ करोड ८१ लाख डलर मुनाफा गरेको छ । जुन गत वर्षको यहीँ अवधिको तुलनामा २९ प्रतिशत बढी हो ।']"
हुवावेले ल्यायो सबैभन्दा महंगो स्मार्टफोन,"['चिनियाँ स्मार्टफोन कम्पनी हुवावेले अहिलेसम्मकै सबैभन्दा महंगो स्मार्टफोन सार्वजनिक गरेको छ ।', 'हालै एप्पललाई पछि पार्दै विश्वको दोश्रो ठूलो स्मार्टफोन कम्पनी बन्न सफल हुवावेले महंगो स्मार्टफोनको सूचिमा पनि एप्पललाई नै पछि पार्दै पहिलो स्थानमा उक्एिको हो ।', 'हुवावेले मंगलबार बेलायतको लण्डनमा आयोजित विशेष समारोहमा आफ्नो फ्लागसीप Mate 20 स्मार्टफोन लञ्च गरेको हो । हुवावेले मेट ट्वान्टी सिरिजका चारवटा मोडेल सार्वज्निक गरेको छ । जसमध्ये Mate 20 RS\xa0 स्मार्टफोन सबैभन्दा महंगो रहेको छ ।', 'उक्त स्मार्टफोनको सुरुवाती मूल्य १६ सय ९५ युरो तोकिएको छ । मेट ट्वान्टी आरएसमा ८ जिबीको र्याम, २५६ जिबीको स्टोरेज रहेको छ । त्यस्तै ८ जिबी र्याम र ५१२ जिबी स्टोरेज सहितको मोडेल नोभेम्बरमा उपलब्ध गराइने र त्यसको बेस प्राइस २ हजार ९५ युरो हुने हुवावेले जनाएको छ ।', 'यसअघि सबैभन्दा महंगो स्मार्टफोनको रुपमा आइफोन एक्सम्याक्स रहेको थियो । ६४ जिबी स्टोरेज क्षमताको आइफोन एक्स म्याक्सको बेस प्राइस १६ सय ४९ रहेको छ ।', 'हुवावेको यो सर्वाधिक महंगो स्मार्टफोनको सबैभन्दा विशेष भनेको यसको डिजाइन नै रहेको छ । स्मार्टफोनको विशेष डिजाइनका लागि हुवावेले जर्मन कम्पनी प्रोस्चे डिजाइनसँग सहकार्य गरेको छ । यसअघि मेट नाइन स्मार्टफोनका लागि पनि हुवावेले उक्त जर्मन कम्पनीसँग सहकार्य गरेको थियो ।', 'नयाँ स्मार्टफोनमा पछिल्लो भागको बीच भागमा कालो काँच तथा साइडमा टेक्स्चर्ड लेदर रहेको छ ।', 'यो स्मार्टफोनमा ६.३९ इन्चको कभर््ड ओएलइडी स्क्रिन रहेको छ जसको रिजोलुसन ३१२० गुणा १४४० पिक्सेल रहेको छ । यसमा हुवावेकै आर्टिफिसियल इन्टेलिजेन्स तथा किरिन ९८० र माली जी ७६ चिपसेट रहेको छ ।', 'यसमा इनस्क्रिन फिंगरप्रिन्ट सेन्सर, थ्री डी फेसियल अनलक सपोर्ट था बोन भ्वाइस आइडी फिचर रहेको छ । साथै फास्ट चार्ज सपोर्ट सहितको ४२ मिली एम्पियर आवर क्षमताको ब्याट्री पनि रहेको छ ।', 'अर्को महत्वपूर्ण फिचर भनेको वायरलेस रिभर्स चार्जिङ पनि हो । यो फिचरका कारण यस स्मार्टफोनलाई अन्य क्यू आइ इनेबल्ड डिभाइसको चार्जिङ प्याडको रुपमा पनि प्रयोग गर्न सकिन्छ ।', 'यो स्मार्टफोनमा २४ मेगापिक्सेलको सेल्फी क्यामरा रहेको छ ।', 'पछाडिको भागमा तिनवटा क्यामरा रहेका छन् । जसमा एउटा ४० मेगापिक्सेल, दोश्रो २० मेगापिक्सेल र तेश्रो ८ मेगापिक्सेलको लेन्स रहेको छ ।', 'यो स्मार्टफोन पानी र धुलो प्रतिरोधी रहेको दाबी गरिएको छ ।एजेन्सी']"
अक्टोबर ३० मा एप्पलको आइप्याड र म्याक,"['अमेरिकी कम्पनी एप्पलले आगामी मंगलबार नयाँ आइप्याड तथा म्याक कम्प्युटर सार्वजनिक गर्ने सम्भावना छ ।', 'ब्रुकलिनमा आयोजना गरिने विशेष समारोहमा एप्पलले आफ्ना नयाँ प्रडक्ट सार्वजनिक गर्ने बताइएको छ ।', 'उक्त कार्यक्रमका लागि एप्पलले दुईवटा निम्तो पठाएको छ । त्यसमध्ये एउटा मानिस, भवन तथा अन्य वस्तुका स्केचहरु सम्मिलित रंगीन निम्तो छ, जसले सम्भवतः एप्पल पेन्सिल तथा अन्य कलात्मक फिचर्सलाई संकेत गरेको छ ।', 'त्यस्तै अर्को श्यामश्वेत निम्तोमा पानीका थोपाको आकृति छ, जसको अर्थ नयाँ आइप्याड पानी प्रतिरोधी रहेको भन्ने बुझिएको छ ।', 'एप्पलले ल्याउने नयाँ आइप्याड प्रोमा यसअघिको मोडेलमा भन्दा ठूलो डिस्प्ले हुने र टच आइडी फिंगरप्रिन्ट सेन्सिङ होम बटन नहुने बताइएको छ । यस आइप्याडमा पनि त्यसको साटो फेस आइडी नाम फेसियल रिकग्नीसन टेक्नोलोजी हुनेछ ।', 'नयाँ आइप्याण्डमा युएसबी सी कनेक्टिभिटीका साथै अपडेटेड एप्पल पेन्सिल फिचर रहनेछ ।', 'आइप्याडसँगै एप्पलले यसको आउटडेटेड म्याकबुक एयरको नयाँ संस्करण पनि प्रस्तुत गर्ने बताइएको छ ।', 'गत सेप्टेम्बरमा मात्रै एप्पलले नयाँ आइफोन एक्स एस, एक्स एस म्याक्स, तथा एक्स आर सार्वजनिक गरेको थियो ।', 'पछिल्ला वर्षहरुमा तिव्रतर प्रगति गरिरहेको एप्पल कम्पनी गत अगष्टमा अमेरिकाको पहिलो ट्रिलियन डलर कम्पनी बनेको थियो ।', 'एप्पल कम्पनीको कूल आम्दानीको दुई तिहाई हिस्सा यसका आइफाेन तथा आइप्याडलगायतका डिभाइसबाटै हुने गरेको छ ।', 'एजेन्सीको सहयोगमा']"
"दशैंमा टेलिकमका ५ अफरः सस्ता प्याक, रिचार्जमा बोनस","['२३ असोज, काठमाडौं । नेपाल टेलिकमले नेपालीहरुको आसन्न महान चाड विजया दशमीको उपलक्ष्यमा विगत वर्षहरुमा जस्तै यस वर्ष पनि कम्पनीका सेवाहरुमा निम्नानुसार छुट उपलब्ध गराएको छ ।', '१. अनलिमिटेड प्याकः यो अफर अन्तर्गत जीएसएम तथा सीडीएमए मोबाइलमा अनलिमिटेड भ्वाइस र अनलिमिटेड एसएमएस सेवा उपभोग गर्न सकिने छ । रु. ६०० मा १५ दिन समयावधिको लागि प्रत्येक दिन २ जीबी प्याक उपलब्ध गराइने छ । सो प्याक अन्तर्गत १ जीबी पिक आवर (विहान ६ बजेदेखि राती १० बजेसम्म) र १ जीबी अफपिक आवर -राती १० देखि विहान ६ बजेसम्म) प्रयोग गर्न सकिन्छ । सोही प्याक ७ दिन समयावधिका लागि मात्र रु. ३०० मा समेत उपलब्ध हुनेछ ।', 'सो प्याक लिने सेवाग्राहीलाई वाउटाइम र म्युजिक नेपालको म्युजिक स्टि्रमिङ सर्भिस निःशुल्क उपलब्ध गराइने छ ।', '२. भ्वाइस प्याकः यस अन्तर्गत रु. ६ मा निरन्तर ६० मिनेट भ्वाइस सुविधा उपभोग गर्न सकिने छ । एक दिनका लागि मात्र उपलब्ध हुने सो सुविधा विहान ६ बजेदेखि बेलुकी ६ बजेसम्म उपभोग गर्न सकिने छ ।\xa0भ्वाइस सुविधा नेपाल टेलिकमको नेटवर्कमा मात्र प्रयोग गर्न सकिने छ ।', '३. डाटा प्याकः यस अन्तर्गत ३६ एमबी डाटा रु. ६ मा एक दिनका लागि उपलब्ध हुनेछ । सो डाटा पनि विहान ६ बजेदेखि बेलुकी ६ बजेसम्म उपभोग गर्न सकिने छ ।', 'उपरोक्त अफरहरु यही असोज २४ देखि कात्तिक ७ सम्म खरिद गर्न सकिने छ ।', 'अफर अन्तर्गतका विभिन्न प्याकेज प्राप्त गर्न ग्राहकले ८ज्ञद्धज्ञछ८ढ३ डायल गर्नु पर्नेछ । कम्पनीको एप ‘नेपाल टेलिकम’ बाट पनि प्याकेज खरिद गर्न सकिन्छ । त्यसैगरी कम्पनीको वेबसाइटमार्फत पनि यस सम्बन्धी विस्तृत जानकारी लिन सकिन्छ ।', '४. रिचार्जमा बोनसः आगामी असोज २९ देखि कात्तिक ४ गतेसम्म रिचार्ज कार्ड, इलेक्ट्रोनिक रिचार्ज वा एमपोस बाट रिचार्ज गर्दा बोनस प्रदान गरिने भएको छ । रु. १०० र २०० को रिचार्ज कार्ड वा इलेक्ट्रोनिक रिचार्ज मार्फत रिचार्ज गर्दा १० प्रतिशत र रु. ५०० र १००० को रिचार्ज कार्ड वा इलेक्ट्रोनिक रिचार्जबाट रिचार्ज गर्दा १५ प्रतिशत बोनस प्राप्त हुनेछ । रु. १०० र २०० को बोनस ३ दिन भित्र र रु. ५०० र १००० को बोनस ५ दिन भित्र उपभोग गरिसक्नु पर्नेछ ।', 'त्यसैगरी एमपोसबाट जतिसुकै दरको रिचार्ज गर्दा पनि १५ प्रतिशत बोनस उपलब्ध हुनेछ र सो बोनस ५ दिनभित्र उपभोग गरिसक्नु पर्नेछ ।', '५. एडीएसएल/एफटीटीएच/वाइम्याक्स तर्फ\xa0आगामी असोज ३० देखि कात्तिक ६ गते सम्म एडीएसएल/एफटीटीएच/वाइम्याक्सको समयावधि समाप्त हुने ग्राहकहरुको समयावधि कात्तिक ७ गते सम्म थप गरिने छ । यसबाट बीचैमा समय सकिए पनि ग्राहकहरुको सेवा सुचारु भइरहने छ ।']"
‘कारबाही’ फुकुवा गर्दै दिगम्बर झालाई सरकारको पत्रः ‘पारदर्शी काम गर्नू’,"['९ असोज, काठमाडौं । सरकारले नेपाल दूरसञ्चार प्राधिकरणलाई दीर्घकालीन महत्वका परियोजनाहरु अघि बढाउने बाटो खोलिदिएको छ । यसअघि मन्त्रिपरिषदबाटै निर्णय गरेर सरकारले प्राधिकरणलाई महत्वपूर्ण सबै योजनाहरु रोक्न निर्देशन दिएको थियो ।', 'पुनः दिगम्बर झालाई प्राधिकरणको अध्यक्षमा नियुक्त गरेपछि सरकारले अर्को पत्र पठाएर रोकिएका काम अघि बढाउन बाटो खुला गरिदिएको छ ।', 'प्राधिकरणका एक उच्च अधिकारीले सञ्चार मन्त्रालयबाट मंगलबार पत्र प्राप्त भएको जानकारी दिए । पत्रमार्फत अध्यक्ष झालाई रोकिएका सबै योजनाहरु अघि बढाउन सक्ने गरी कार्यकारी अधिकार फिर्ता गरिएको छ ।', 'गत शुक्रबारको मन्त्रिपरिषद बैठकले विगतमा दिइएका ४ बुँदे निर्देशन फिर्ता लिने निर्णय गरेको थियो । यो पत्रसँगै सरकारले प्राधिकरणलाई ‘कारबाही’ स्वरूप दिएको विगतको ४ बुँदे निर्देशन खारेज भएको छ । हाल सरकारले प्राधिकरणलाई केही महत्वपूर्ण निर्देशनहरु दिएको छ ।', 'प्राधिकरणलाई सबै कामहरु पारदर्शी बनान सरकारले भनेको छ । विशेष गरी लाइसेन्स वितरण र फ्रिक्वेन्सी वितरणमा अनियमितता नगर्न सजग गराइएको छ ।सरकारले दूरसञ्चार सेवाको गुणस्तर वृद्धिलाई ध्यान दिन स्पष्ट योजनाका साथ अघि बढ्न निर्देशन दिइएको छ । सरकारले ग्रामीण दूरसञ्चार कोषलाई सही ढंगले परिचालन गरेर सरकारी लक्ष्यअनुसार काम गर्न पनि भनिएको छ ।', 'प्राधिकरणको काम कारवाहीबारे यसअघि गरिएको अध्ययनको प्रतिवेदनमा समेटिएका सुझावलाई कार्यान्यवनमा लैजान पनि निर्देशन दिइएको छ । अब प्राधिकरणले दुई साताभित्र प्राधिकरणभित्रका सुधारका लागि के-के गर्ने भन्ने कार्यायोजना पनि सरकारलाई बुझाउनुपर्नेछ ।', 'झाले भदौ २४ गते नेपाल दूरसञ्चार प्राधिकरणको अध्यक्ष पद सम्हालेका थिए । दूरसञ्चार प्राधिकरण ठूलो बजेट भएको दूरसञ्चचार नियामक निकाय हो ।अबको ५ वर्ष प्राधिकरणमा अध्यक्षको भूमिका निभाउनेछन् । गत वैशाखदेखि नै झामाथि आर्थिक अनियमितताको आशंकामा सरकारले प्राधिकरणमार्फत अघि बढाइएका परियोजना यथास्थितिमा राख्न ४ बुँदे निर्देशन दिएको थियो ।', 'एक अध्ययन समिति बनाएर प्राधिकरणको काम कारवाहीबारे प्रतिवेदन पनि बनाइएको थियो । अध्ययनले प्राधिकरणमा चरम विकृति मौलाएको निश्कर्ष निकाल्दै प्रतिवेदन दिएपछि असारमा उनलाई पदबाट बर्खास्त गरिएको थियो ।', 'बर्खास्त भएपछि थमौतिका लागि सर्बोच्च अदालत पुगेका झाले नाटकीय ढंगले मुद्दा नै फिर्ता लिए । त्यसपछि उनलाई पुनः सीधै अध्यक्ष बनाउने प्रस्ताव मन्त्रिपरिषदमा पुग्यो ।', 'विना प्रतिस्पर्धा विवादास्पद छवीका झालाई फेरि प्राधिकरणमा जिम्मेवारी दिन नहुने भन्दै अन्य मन्त्रीहरुले नै बिरोध गरेपछि सञ्चार मन्त्रालयले खुला प्रतिस्पर्धाका लागि सूचना निकाल्यो । जसमा झा पनि सहभागी भए । र, पहिले सरकारबाटै आरोपित झाले गत बिहीबार मन्त्रिपरिषदबाटै ५ वर्षे नियुक्ति हात पारे ।', 'नियुक्तिको निर्णयको ब्यापक आलोचना भइरहे पनि सरकारले औपचारिक रुपमा सपथ गराएर झालाई ७० वर्षको उमेरसम्मै प्राधिकरणको नेतृत्व गर्ने अवसर दिएको छ ।२०६९ मंसिरमा उनले पहिलोपटक प्राधिकरणको नेतृत्व सम्हालेका थिए । शेरबहादुर देउबा नेतृत्वको सरकारले झालाई ६५ वर्षसम्मको उमेर हद तोकेर अध्यक्षमा फेरि नियुक्ति दिएको थियो ।', 'सो निर्णयलाई खारेज गरेको सरकारले अहिले झालाई ५ वर्ष पुरा कार्याकल काम गर्न सक्ने गरी नियुक्ती दिएको छ । अब उनलाई पुनः कार्यकारी अधिकार दिएर काम गर्न लगाए पनि उनको विवादास्पद छवीका कारण प्राधिकरणकै कर्मचारी सरकारको निर्णयमा सन्तुष्ट छैनन् ।']"
"फेसबुकमा फेरि पनि चोरी, पाँच करोड प्रयोगकर्ताको डाटा ह्याक","['१३ असोज, काठमाडौं । सामाजिक सन्जाल फेसबुकको डाटा फेरि चोरी भएको छ । करिब ५ करोड प्रयोगकर्ताको डाटा चोरी भएको फेसबुकले जनाएको छ ।', 'ह्याकरले ह्याक गरेर डाटा चोरी गरेको हो । फेसबुकका अनुसार यसको आन्तरिक जाँच भइरहेको छ । कम्पनीका अनुसार ह्याकरले ‘भ्यू एज’ फिचरमा हमला गरे । यसैमार्फत युजर अकान्टमा छिरेर डाटा चोरी गरेको पाइएको छ ।', '‘भ्यू एज’ फेसबुकको लोकपि्रय फिचर हो । यसमार्फत् कुनै पनि फेसबुक प्रयोगकर्ताको प्रोफाइल हेर्न सकिन्छ । डाटा चोरी भएको घटना सार्वजनिक भएपछि यो फिचरलाई अहिले डिसेबल गरिएको छ ।', 'फेसबुकका प्रोडक्ट म्यानेजमेन्टका उपप्रमुख गाई रोजनले आफ्नो ब्लगमा लेखेका छन्, ‘२५ सेप्टेम्बर दिउँसो हाम्रो इन्जिनियरिङ टीमलाई ह्याक भएको जानकारी भयो । त्यतिबेलासम्म पाँच करोड प्रयोगकर्ताको डाटा चोरी भइसकेको थियो । हामीले यसलाई गम्भीरतापूर्वक लिएका छौं ।’', 'फेसबुकका अनुसार भ्यू एज फिचरमार्फत् ह्याकर भित्र घुस्न सफल भएको थियो । यसमार्फत् फेसबुकको एक्सेस टोकन चोरी गरियो र युजर अकाउन्टलाई उनीहरुले केहीबेरसम्म आफ्नो कन्ट्रोलमा राखे ।', 'एक्सेस टोकन के हो ?', 'एक्सेस टोकन डिजिटल की जस्तै हो । यसको मार्फत् युजरलाई पटक पटक लगइन गरिरहन आवश्यक पर्दैन । फोनमा एक पटक एप्लीकेसन डाइनलोड गरेपछि उसले केबल एक पटक मात्र पासवर्ड माग्दछ र प्रयोगकर्ताले आफ्नो पासवर्ड राखेपछि आफ्नो अनुकुल प्रयोग गर्न सक्दछ ।', 'ह्याकरले यसैको फाइदा उठाए । निजी कम्प्युटर वा ल्यापटपमा पनि धेरै व्यक्तिले फेसबुक लगइन गरेपछि फेरि लगआउट गर्दैनन् । प्रयोगकर्ताको यही गल्तीबाट ह्याकरले डाटा चोर्न सफल भए ।', '']"
नयाँ आइफोनमा हुनेछैन यी फिचर्स,"['अमेरिकी कम्पनी एप्पलले सधै नै आफ्ना प्रडक्टमा सफ्टवेयर तथा हार्डवेयरमा नयाँ फिचर्स थप गरी स्मार्टफोन उद्योगमा नयाँ बेन्चमार्क स्थापित गर्ने गरेको छ ।', 'आज बुधबार सेप्टेम्बर १२ मा एप्पलले आफ्ना वार्षिक समारोहका बीच नयाँ आइफोन लञ्च गर्नेवाला छ । समाचार अनुसार आफ्ना नयाँ आइफोनमा एप्पलले यसअघिका आइफोनमा रहेका केही फिचर्स हटाउने बताइएको छ । आइफोनबाट हट्नसक्ने ती ४ फिचर्स यी हुनसक्छन्ः', '१. टच आइडीःयस्तो अड्कल काटिन्छ कि नयाँ आइफोनमा टच आइडी फिचर हुनेछैन । टच आइडीलाई फेस आइडीले प्रतिस्थापन गर्नेछ । एप्पलले गतवर्ष बजारमा ल्याएको आइफोन तथा आइफोन एक्सबाट टच आइडी फिचर हटाएको थियो । नयाँ आइफोनमा पनि टच आइडी नहुने बताइएको छ ।', '२. होम बटनःनयाँ आइफोनमा होम बटन पनि सायद हुनेछैन । आइफोन एक्समा पनि यो फिचर थिएन ।', '३. टप तथा बटम बेजेलःगतवर्ष लञ्च भएको आइफोन एक्स पनि बेजेल विहिन थियो । अर्थात् स्क्रिनको किनारा पूरै डिस्प्लेयुक्त भएको । नयाँ आइफोनमा पनि तल्लो र माथिल्लो दुबै भागमा बेजेल हुनेछैन । यसले पूर्ण स्क्रिनमा भिडियो हेर्ने मज्जा लिन सकिनेछ ।', '४. लाइटिङ पोर्टःरिपोर्ट अनुसार एप्पलले नयाँ आइफोनबाट लाइटिंग पोर्ट हटाउन सक्नेछ । कम्पनीले यसको ठाउँमा युएसबी टाइप सी राख्ने देखिएको छ । यद्यपि यसबारेमा एप्पलले आधिकारिक रुपमा केही बताएको छैन ।', 'एजेन्सीको सहयोगमा']"
‘एप्पल गाउँ’मा सामसुङले किन बाँड्यो ग्यालेक्सी एस नाइन ?,"['अमेरिकी कम्पनी एप्पलले हालै आफ्ना तीन नयाँ आइफोन सार्वजनिक गर्यो । नयाँ आइफोन लञ्च भएसँगै सबैको चर्चाको विषय बनिरहेको एप्पललाई खिसिट्युरी गर्न भने यसकै प्रतिस्पर्धी कम्पनीहरु तम्सिएका छन् ।', 'विभिन्न स्मार्टफोन निर्माता कम्पनीहरुले एप्पलमाथि ट्रोल गरिरहेका छन् । यस मेलोमा सुरुमा रह्यो साओमी र त्यसपछि हुवावे । अहिले\xa0 सामसुङले पनि यस्तै उटपट्याङ्ग गरेर एप्पललाई झट्का दिने कोसिस गरेको छ ।', 'सामसुङले आफ्नो मार्केटिङ अभियानको क्रममा नेदरल्याण्डको एक गाउँका मानिसहरुलाई सित्तैमा ग्यालेक्सी एस नाइन स्मार्टफोन बाँडेको छ ।', 'नेदरल्याण्डको एप्पल नामक गाउँका बासिन्दाहरुलाई सामसुङले ५० वटा ग्यालेक्सी एस नाइन निशुल्क रुपमा बाँडेको हो ।', 'उक्त गाउँके कूल जनसंख्या ३ सय १२ जना रहेको छ । गाउँको नाम नै एप्पल रहेको हुँदा सायद एप्पल कम्पनीलाई सबक सिकाउनका लागि सामसुङले त्यो गाउँ रोजेको हुनसक्छ । एप्पल गाउँका मानिसलाई सित्तैमा आफ्ना स्मार्टफोन थमाइदिएर सांकेतिक रुपमा एप्पलको मुटुमै धावा बोलेको देखाउन खोजेको हुनसक्छ ।', 'सो गाउँका एक किशोरको सहयोगमा सामसुङले गाउँलेहरुालई सित्तैमा स्मार्टफोन बाँडेको हो । अझ रोचक त के छ भने ती किशोर आइफोनका फ्यान हुन् ।', 'सामसुङको ग्यालेक्सी एस नाइनको मूल्य झण्डै ९० हजार रुपैयाँ जति पर्दछ ।', 'स्मरण रहोस् यसअघि चिनिया कम्पनी हुवावेले पनि अचम्मको ट्रिक लगाएर एप्पललाई ट्रोल गरेको थियो । जस अनुसार कम्पनीले सिंगापुरमा आइफोन खरीदका लागि एप्पल स्टोर बाहिर लाइन लागेको मानिसहरुलाई पावर ब्यांक बाँडिएको थियो । उक्त पावर बैंकको खोल बाहिर लेखिएको थियो- यो पावर ब्यांक हो । आगामी दिनमा तपाइँलाई यसको आवश्यकता पर्नेछ ।', 'साथै हुवावेले आइफोन खरीदका लागि लाइनमा बसेका मानिसहरुलाई जुस पनि खुवाएको थियो । स्मरण रहोस् आइफोनहरुमा ब्याट्री नखप्ने समस्याका कारण एप्पल प्रयोगकर्ताको आलोचनामा पर्दै आएको छ ।', 'एजेन्सी']"
"फेसबुकमाथि ह्याकरको हमला, ९ करोड प्रयोगकर्ता प्रभावित","['सोसल मिडिया साइट फेसबुकका झण्डै ९ करोड प्रयोगकर्ता ह्याकरको निसानामा परेका छन् ।', 'फेसबुकमा एक गम्भीर सुरक्षा त्रुटी देखापरेको र त्यसबाट ९ करोड प्रयोगकर्ता प्रभावित भएको फेसबुकले शुक्रबार जनाएको छ । यद्यपि, यो समस्या मंगलबार देखिएको र समाधान भैसकेको पनि फेसबुकले जनाएको छ ।', 'ह्याकरहरुले फेसबुकको View As फिचरको दुरुपयोग गरी प्रयोगकर्ताका डाटा लिक गरिदिएका छन् । फेसबुकको यो फिचरले प्रयोगकर्तालाई आफ्नो प्रोफाइल अरुले हेर्दा कस्तो देखिन्छ भन्ने कुराको प्रारुप देखाइदिन्छ ।', 'समस्या समाधानका लागि फेसबुकले ९ करोड प्रयोगकर्ताको लगइन रिसेट गरिदिएको छ । जसका कारण ती प्रयोगकर्ताको अकाउन्ट स्वतः लगआउट भएको छ र उनीहरुले पुनः लगइन गर्नुपरेको छ । पछिल्लो वर्षमा भ्यूजएज फिचर प्रयोग गरेका जुनसुकै प्रयोगकर्ताको अकाउन्टको लगइन रिसेट गरिएको हो ।', 'पछिल्लो साइबर हमला कसले र कहाँबाट गरेको भन्ने विषयमा जानकारी प्राप्त भैनसकेको फेसबुकले जनाएको छ ।', 'पछिल्लो समय साइबर सुरक्षा सम्बन्धी समस्याहरुसँग जुध्दै आएको फेसबुकका लागि यो ह्याकिङ अर्को टाउको दुखाईको विषय बनेको छ ।', 'पछिल्लो ह्याकिङको घटनासँगै फेसबुकले अनुसन्धान टुंगोमा नपुगुन्जेल सम्मका लागि भन्दै भ्यूज एज फिचरलाई अस्थायी रुपमा बन्द गर्दैछ ।', 'हाल प्रारम्भिक अनुसन्धानको काम भैरहेको र फेसबुकका के कति प्रयोगकर्ताको अकाउन्ट ह्याक भए नभएको विषयमा थाहा भै नसकेको फेसबुकले जनाएको छ ।', 'यद्यपि, अहिले समस्या समाधान भइसकेको हुँदा प्रयोगकर्ताहरुले आफ्नो पासवर्ड परिवर्तन गर्नुनपर्ने पनि फेसबुकले बताएको छ ।', 'एजेन्सी']"
"अब आईफोनमा पनि डबल सिम, यस्ता छन् विशेषता","['काठमाडौं । एप्पलले पहिलो पटक दुईवटा सिमकार्ड लाग्ने आईफोन सार्वजनिक गरेको छ । बुधबार राति सनफ्रानसिस्कोमा आयोजित विशेष कार्यक्रममा एप्पलले आईफोन एक्स एस, एक्स एस म्याक्स र एक्स आर मोडल सार्वजनिक गर्\u200dयो ।', 'यीमध्ये एक्स एस र एक्स एस म्याक्समा डबल सिमकार्ड सपोर्ट गर्दछ । तीनवटै फोनमा फेस डिटेक्सनको फिचर भएकाले सुरक्षित मानिएको छ ।', 'आइफोन एक्सएस म्याक्स हालसम्मकै ठूलो स्मार्ट फोन भनिएको छ किनभने यसमा ६.५ इन्चको स्क्रिन \xa0छ । यस्तै आइफोन एक्सआरको स्क्रिन ६.१ इन्च र आइफोन एक्स एसमा भने ५.८ इन्चको स्क्रिन छ ।', 'यी नयाँ आईफोनहरु २८ सेप्टेम्बरदेखि विश्वका २१ देशमा बिक्री सुरु हुनेछ ।', 'एप्पलले नयाँ आईफोन सार्वजनिक गरेपछि आईफोन सेभेन र आईफोन एटको मूल्य घटाएको छ । आईफोन सेभेनको मूल्य ४४९ डलर र आईफोन ८ को मूल्य ५५९ डलर तोकिएको छ ।', 'आईफोन एस एक्स म्याक्स र एक्स एस', '', 'आइफोन एक्स एस म्याक्सको स्क्रिन डिस्प्ले ६.५ इन्चको छ । यसलाई सबैभन्दा ठूलो डिस्प्ले भएको फोन भनिएको छ ।', 'यसमा १२ र ७ मेगापिक्सल ड्युअल क्यामरा छ । यो फोनमा सुपर रेटिनायुक्त ओएलइडी एचडिआर स्क्रिन छ । यो फोन गोल्ड, सिल्भर र स्पेस ग्रे रंगमा उपलब्ध छ ।', 'यसमा ६४ जिबी, १२८ जिबी र ५१२ जिबी स्टोरेज क्षमता छ । आईपी ६८ वाटर रेसिस्टेन्स रेटिङ रहेकाले यो दुई मिटरको गहिराइमा ३० मिनेटसम्म पानीमा डुबाउँदा पनि सुरक्षित हुने एप्पलको दाबी छ ।', 'आइफोन एक्स एसमा आइफोन एक्सको भन्दा ३० मिनेट बढी ब्याट्रि क्षमता छ ।', 'आइओएस १२ सफ्ट्वेयर युक्त यो आइफोनमा ए-१२ बायोनिक चिप र ७-नानोमिटर प्रोसेसर छ जसले सन् २०१७ का आइफोन भन्दा ३० प्रतिशत छिटो चल्ने दावी गरिएको छ ।', 'दुईवटा सिम सपोर्ट, थ्री डी टच प्रेसर सेन्सेटिभ स्क्रिन, स्टेरियो साउन्ड, फेस आइडी मार्फत फोन अनलक सुविधा यसका थप विशेषता हुन् ।', 'आइफोन एक्स एसको मूल्य ९९९ अमेरिकी डलरबाट सुरु हुन्छ । ६४ जिबीको ९९९ डलर, २५६ जिबीको १ हजार १४९ अमेरिकी डलर र ५१२ जिबीको १ हजार ३४९ अमेरिकी डलर तोकिएको छ ।', 'आइफोन एक्स एसको स्क्रिन डिस्प्ले भने ५.८ इन्चको छ । अरु फिचर्स भने एक्स एस म्याक्सको जस्तै छन् ।', 'यसको बजार मूल्य १०९९ अमेरिकी डलरदेखि सुरु हुन्छ । ६४ जिबीको १०९९ अमेरिकी डलर, २५६ जिबीको १२४९ अमेरिकी डलर र ५१२ जिबीको १४४९ अमेरिकी डलर मूल्य राखिएको छ ।', 'होम बटन नभएको आइफोन एक्स आर', '', 'आईफोन एक्स आरमा ३२६ पीपीआई (रेटिना डिस्प्ले)युक्त ६.१ इन्चको स्क्रिन छ । यसमा वाइड एंगल लेन्स भएको १२ मेगापिक्सलको सिंगल रियर क्यामरा छ ।', '६४ जिबी, १२८ जिबी र २५६ जिबी स्टोरेज अप्सन भएको यो आइफोनमा एक्स एसमा फेस डिटेक्सनको सुविधा छ । यसमा पनि ए १२ बायोनिक चिप जडान गरिएको छ ।', 'यसको ब्याट्री अरु आइफोनको भन्दा बढी टिकाउ छ । व्याट्री लाइफ आइफोन एट प्लसभन्दा डेढ घण्टा बढी रहेको एप्पलले दाबी गरेको छ ।', '', 'डस्ट र लिक्विडबाट सुरक्षित रहेको यो आइफोनमा आइओएस १२ सफ्वेयर जडान गरिएको छ । यसमा होम बटन छैन । यसलाई चलाउनका लागि हेप्टिक टच नामको नयाँ फिचर्स छ । यो निलो, गुलाबी, पहेँलो, सेतो, कालो र रातो रंगमा उपलब्ध छ ।', 'यसको बजार मूल्य ७४९ अमेरिकी डलरदेखि सुरु हुन्छ । ६४ जिबीको ७४९ अमेरिकी डलर, १२८ जिबीको ७९९ अमेरिकी डलर र २५६ जिबीको ८९९ अमेरिकी डलर मूल्य राखिएको छ ।']"
अमेजन र एप्पलमाथि चिनियाँ जासूसको हमला !,"['चिनियाँ जासूसहरुले अमेजन र एप्पलमाथि साइबर हमला गरेको दाबी गरिएको छ । ब्लुम्बर्गका अनुसार चिनियाँ जासूसहरुद्धारा डाटा चोरी गरिएका अमेरिकी कम्पनीहरुमा एप्पल र अमेजनसमेत रहेका छन् ।', 'कम्पनीहरुको सुपर माइक्रो कम्प्युटरको सर्भरमा राखिएका साना चिप्सहरुको माध्यमबाट डाटा चोरी गरिएको हो ।', 'म्यानुफ्याक्चरिङ्गका क्रममा सर्भरमा राखिने त्यस्ता चिप्सहरु सर्भर सञ्चालन भएसँगै सक्रिय हुने र निरन्तर डाटा संग्रहित गरेर प्रसार गरिरहने गरेको दाबी गरिएको छ ।', 'तर एप्पल, अमेजन र सुपर माइक्रो कम्पनीले भने ब्लुम्बर्गको यस्तो दाबी अस्वीकार गर्दै समाचार झुटो भएको जिकिर गरेका छन् ।', 'एप्पलले एक कडा विज्ञप्ति जारी गर्दै ब्लुम्बर्गको आरोपमा कुनै सत्यता नभएको र त्यस्तो दाबीलाई प्रमाणित गर्ने कुनै प्रमाण फेला नपरेको जनाएको छ ।', 'ब्लुम्बर्गले भने आफ्ना दुईजना पत्रकारहरुले एक वर्षसम्म निरन्तर अनुसन्धान गरेर यस्तो प्रमाण फेला पारेको भन्दै चिनियाँ जासूसहरुको यो साइबर आक्रमणमार्फत बेइजिङले अमेरिकाका ३० ठूला कम्पनी र सरकारी निकायहरुको गोप्य डाटा निरन्तर रुपमा प्राप्त गरिरहेको दाबी गरेको छ ।', 'सन् २०१५ मा अमेजनले अमेरिकी कम्पनी इलिमेन्टलको सर्भर प्रयोग गर्न सुरु गर्नुअघि गरेको सुरक्षा जाँचका क्रममा पहिलोपटक यस्तो जासूसी अभियानबारेमा सूचना प्राप्त भएको दाबी ब्लुम्बर्गको छ । इलिमेन्टल कम्पनीले चीनमा रहेको कारखानामा बनेका सुपर माइक्रो कम्प्युटरहरु आफ्नो सर्भरमा प्रयोग गर्दथ्यो । एप्पल, अमेजनलगायतका विभिन्न अमेरिकी कम्पनी तथा मुख्य बैंकहरुले समेत सुपर माइक्रो कम्प्युटर हार्डवेयर प्रयोग गर्दै आएका छन् ।', 'विश्वमा प्रयोग भैरहेका ९० प्रतिशत कम्प्युटरको उत्पादन चीनमा हुने भएको हुँदा यस्ता खाले साइबर आक्रमण गर्न चीनलाई निकै सजिलो हुने गरेको दाबी पनि ब्लुम्बर्गले गरेको छ ।', 'उता चिनियाँ विदेश मन्त्रालयले भने यस्तो आरोप निराधार रहेको भन्दै खण्डन गरेको छ । साथै सप्लाई चेनको सुरक्षाको विषय साझा चासोको विषय रहेको पनि चीन सरकारले जनाएको छ ।', 'बीबीसी']"
इन्स्टाग्रामका संस्थापकले कम्पनी छाडे,"['फोटो शेयरिङका लागि लोकप्रिय सोसल मिडिया साइट इन्स्टाग्रामका दुबैजना संस्थापकले कम्पनी छाडेका छन् ।', 'फेसबुक स्वामित्वको इन्स्टाग्राम स्थापना गर्ने केभिन सिस्ट्रोम र माइक क्रिगरले कम्पनी छाडेका हुन् ।', 'कम्पनीका मूख्य कार्यकारी सिस्ट्रोमले आफ्नो जिज्ञासा र सिर्जनशीलताको पुनः अन्वेषण गर्न कम्पनी छाड्न लागेको बताएका छन् ।', 'सन् २०१२ मा फेसबुकले इन्स्टाग्रामलाई १ अर्ब डलरमा खरीद गरेको थियो । अहिले इन्स्टाग्रामका एक अर्ब भन्दा धेरै प्रयोगकर्ता छन् ।', 'पछिल्लो समय यी दुई संस्थापक र मातृ कम्पनी फेसबुकको व्यवस्थापनबीच खटपट चलिरहेको हल्लाका बीच दुबैजनाले कम्पनी छाड्नुले हल्लालाई पुष्टि गरेको छ ।', 'इन्स्टाग्रामका सिइओ ३४ वर्षका सिस्ट्रोम र प्रमुख प्राविधिक अधिकृत ३२ वर्षीय क्रिगरले सन् २०१० मा फोटो शेयरिङ एप इन्स्टाग्राम सुरु गरेका थिए । फेसबुकले अधिग्रहण गरिसकेपछि इन्स्टाग्रामले आफ्नो मौलिकता कायम राख्दै झनै लोकप्रियता हासिल गरिरहेको छ ।', 'समाचार अनुसार संस्थापकद्वयले सोमबार मात्रै फेसबुक व्यवस्थापनलाई आफुहरुले कम्पनी छाड्न लागेको जानकारी गराएका हुन् । आफ्नो ब्लग पोष्टमा सिस्ट्रोमले भनेका छन्: हामी नयाँ अध्यायका लागि तयार छौँ ।', 'उनले अगाडि लेखेका छन्: नयाँ चिजको सिर्जना गर्दा केही पछाडि सर्नु, के कुराले आफूलाई उत्प्रेरित गर्छ भन्ने कुराको पहिचान गर्नु र दुनियाले के चाहन्छ भन्ने कुरासँग सामाञ्जस्यता मिलाउन आवश्यक पर्छ । अहिले हामीले यहीँ नै योजना बनाईरहेका छौँ ।', 'साथै उनले आफुहरु फेसबुक र इन्स्टाग्रामको भविष्यलाई लिएर उत्साहित भएको पनि बताएका छन् ।', 'फेसबुकको प्रतिक्रिया', 'इन्स्टाग्रामका दुईजना संस्थापकले कम्पनी छाडेको घटनाका विषयमा फेसबुकका संस्थापक मार्क जुकरबर्गले एक विज्ञप्तीमार्फत जानकारी गराएका छन् । विज्ञप्तीमा जुकरबर्गले इन्स्टाग्राममा त्यसका संस्थापकहरुको एकत्रित सिर्जनात्मक क्षमता प्रतिविम्बित हुने बताएका छन् । आफुले संस्थापकद्वयसँग काम गर्दा धेरै कुरा सिकेको भन्दै उनले सँगै काम गर्दा निकै आनन्द महसुस गरेको र उनीहरुले भविष्यमा गर्ने सिर्जना पर्खिरहेको जुकरबर्गले भनेका छन् ।', 'बहिर्गमनको खास कारण के हो ?', 'सन् २०१४ मा फेसबुकले ह्वाट्सएप खरीद गरेसँगै जुकरबर्ग र सिस्ट्रोमबीच मतभेदको सुरुवात भएको बताइन्छ । त्यतिबेला फेसबुकले १९ अर्ब डलरमा ह्वाट्सएप खरीद गरेको थियो । सिस्ट्रोम यतिधेरै महंगो खरीदप्रति सन्तुष्ट थिएनन् । इन्स्टाग्रामलाई फेसबुकबाट स्वतन्त्र रुपमा सञ्चालन गर्नुपर्ने उनको धारणा थियो तर जुकरबर्गले इन्स्टाग्राममा व्यवस्थापकीय मात्र होइन फिचरका हिसाबले पनि फेसबुकसँग धेरै घुलमिल गराए । कार्यकारी पदहरुका कर्मचारी फेसबुकबाट सरुवा गरी इन्स्टाग्राममा लगिएपछि सिस्ट्रोमको भूमिका तथा नेतृत्वलाई झनै कमजोर बनाइएको थियो । पछिल्लो समयमा इन्स्टाग्राममा उनको भूमिका ससक्त देखिएको थिएन । यसरी असन्तुष्टि बढ्दै जाँदा इन्स्टाग्रामका सस्थापकद्वयले कम्पनी छाड्ने विकल्प रोजे ।', 'स्मरण रहोस् ह्वाट्सएपका संस्थापक जान कोउमले गत अप्रिलमा कम्पनी छाड्ने घोषणा गरेका थिए । उनको बहिर्गमन पनि फेसबुक नेतृत्वसँगकै खिचातानीका कारण भएको बताइएको छ ।', 'बीबीसी']"
अन्तरिक्षको फोहोर बटुल्न आकाशे जाल,"['बेलायतको एक स्याटेलाइटले पृथ्वीकाे कक्षमा एउटा जाल बिछाएको छ । उक्त जालोले अन्तरीक्षमा रहेका फोहोरलाई बटुल्नेछ ।', 'परीक्षणका रुपमा सुरु भएको यो प्रयास अन्तरिक्षलाई फोहोरमुक्त बनाउने अभियानको एउटा हिस्सा भएको बताइएको छ ।', 'पृथ्वीभन्दा ३ सय किलोमिटर माथिको उचाईमा उक्त जाल बिछाइएको छ ।', 'वैज्ञानिकहरुका अनुसार करीब साढे ७ हजार टन फोहोर पृथ्वीको कक्षमा तैरिरहेको छ । त्यो फोहोर पृथ्वीबाट प्रक्षेपण गरिने भूउपग्रहहरुका लागि खतरापूर्ण रहेको छ ।', 'बेलायतले फोहोर बटुल्न अन्तरिक्षमा बिछाएको जालले प्रारम्भिक सफलता प्राप्त गरेको भिडियो पनि सार्वजनिक भएको छ । उक्त भिडियोमा एउटा जुत्ता आकारको फोहोर जालमा फसेको देखिएको छ ।', 'बेलायतको सरे स्पेस सेन्टरका निर्देशक प्राध्यापक गुगलाइलमो अगलितीले अन्तरिक्षमा राखिएको जालोले अपेक्षाकृत रुपमा काम गरिरहेको बताए ।', 'अब के हुन्छ ?', 'यो केवल एएटा प्रयोग मात्र थियो । जसमा एउटा जुत्ताको डिब्बा आकारको फोहोरलाई अर्को स्याटेलाइटबाट पृथ्वीतर्फ खसाइएको थियो र त्यहीँ फोहोर जालमा फसेको थियो ।', 'यदि वास्तवमै यसरी जालोमा फोहोर फस्यो भने स्याटेलाइटको सहयोगले जालले उक्त फोहोरलाई पृथ्वीको कक्षबाहिर पूराइदिन्छ ।', 'पृथ्वीको कक्षमा घुमिरहेका फोहोरहरु हटाउने कुरा वैज्ञानिकरुले गर्दै आएका छन् । तर यस्तो खाले सफल प्रयोगचाहीँ पहिलोपटक गरिएको हो । अब छिटै यसको दोश्रो चरणको परीक्षण गरिनेछ । जसमा कक्षमा रहेका वास्तविक फोहोरको तस्वीर लिनका लागि एउटा क्यामरा पनि लगाइनेछ । सन् २०१९ को सुरुवातसम्ममा अन्तरीक्षमा विछाइएको जालोमा वास्तविक फोहोर बटुल्ने गरी परीक्षण हुने बताइएको छ ।', 'अन्तरिक्षको फोहोर कति खतरनाक ?', 'पृथ्वीको कक्षमा लाखौँ टुक्राहरु तैरिएर घुमिरहेका छन् । स्याटेलाइटबाट टुक्रिएका ती साना तथा ठूला टुक्राहरु कतिपय स्याटेलाइटकै अंश हुन् भने कतिपय अन्तरीक्षयात्रीद्वारा गल्तीले छुटेका उपकरण पनि हुन् ।', 'पृथ्वीलाई अनवरत रुपमा परिक्रमा गरिरहेका यी फोहोर नहटाइएमा फोहोरका टुक्राहरु विभिन्न प्रयोजनमा रहेका स्याटेलाइटहरुसँग ठोक्किने र स्याटेलाइटलाई क्षतिग्रस्त बनाउने खतरा रहेको छ ।', 'अर्को खतरा के पनि छ भने यस्ता फोहोरहरु एक आपसमा ठोक्किँदा टुक्रिएर झनै धेरै संख्यामा फोहोरको सिर्जना हुन्छ । फोहोर जतिधेरै बयो भूउपग्रहसँग ठोक्किने जोखिम उति नै धेरै हुन्छ ।', 'आगामी दिनहरुमा पृथ्वीको कक्षमा निकै धेरै स्याटेलाइटहरु लञ्च हुनेवाला छन् । यदि यस्तो अन्तरीक्ष फोहोर हटाइएन भने स्याटेलाइट प्रक्षेपणका योजना विफल हुने सम्भावना बढ्नेछ ।', 'बीबीसी']"
डाटा सेन्टरका लागि गुगलले १४ अर्ब खर्चिँदै,"['काठमाडौं । दक्षिण अमेरिकी मुलुक चिलीमा रहेको डाटा सेन्टरलाई विस्तार गर्नका लागि गुगलले झण्डै १४ अर्ब रुपैयाँ लगानी गर्ने भएको छ ।', 'करोडौँ प्रयोगकर्ताका डाटाहरु सुरक्षण गर्ने गुगलको एकमात्र डाटा सेन्टरको रुपमा रहेको चिलीको उक्त डाटा सेन्टरलाई सुदृढ बनाउन झण्डै १४ करोड डलर लगानी गर्ने गुगलले घोषणा गरेको हो ।', 'सान्टियागोस्थित क्विलिकुरामा रहेको विभिन्न १५ वटा डाटा सेन्टरको उक्त कम्प्लेक्समा जिमेल, गुगल म्याप्स, युट्युब, वेज, उबर, इफे लगायत गुगलका विभिन्न एप्लिकेसनबाट सिर्जित असंख्य डाटाहरु संरक्षित गरिन्छ ।', 'चिलीका राष्ट्रपतिको उपस्थितिमा भएको कार्यक्रममा गुगलले डाटा सेन्टरको क्षमता तेब्बरले वृद्धि गरिने र त्यसक्रममा स्थानीय १ हजार मानिसले रोजगारी पाउने बताएको छ ।', 'अर्को महत्वपूर्ण कुरा के भने गुगलको उक्त डाटा सेन्टर अटाकामा मरुभूमिमा रहेको इआइ रोमेरो सोलार प्लान्टबाट उत्पादित नविकरणीय ऊर्जाबाट सञ्चालित हुनेछ ।', '– एजेन्सी']"
अमेजनमाथि छानविन गर्दै युरोपेली युनियन,"['गुगल र फेसबुकलाई मोटो रकम जरिवाना गरेसँगै युरोपेली युनियनको नजर अर्को अमेरिकी कम्पनी अमेजनतर्फ परेको छ ।', 'सम्भावित छद्म कारोबारका विषयमा युरोपेली युनियनले अमेजनमाथि छानविन सुरु गरेको बताइएको छ ।', 'ब्रसेल्समा बुधबार पत्रकार सम्मेलनमा बोल्दै युनियनकी प्रतिस्पर्धा आयुक्त मारग्रेथ वेस्टेगरले यसको खुलासा गरेकी हुन् । अमेजनले तेश्रो पक्ष बिक्रेताका डाटालाई आफ्नो व्यवसायिक फाइदाका लागि प्रयोग गर्ने गरेको विषयमा प्रारम्भिक अनुसन्धान सुरु गरिएको भएपनि औपचारिक रुपमा कुनै बयान भने नलिइएको उनले बताइन् ।', 'अमेजनको आम्दानीमा थर्ड पार्टी बिक्रेताको ठूलो महत्व रहेको छ जसले यो वर्षको दोश्रो त्रैमासिकमा ९ अर्ब ७० करोड डलर आम्दानी गरेको छ । जुन अघिल्लो वर्षको भन्दा ४० प्रतिशतले बढी हो ।', 'स्मरण रहोस् गत जुलाईमा इयुले गुगलमाथि ५ अर्ब डलरको जरिवाना गरेको थियो । त्यस्तै सन् २०१६ मा एप्पलले इयुकै आदेशमा आयरल्याण्डमा १६ अर्ब डलर कर चुक्ता गर्नुपरेको थियो ।', 'एजेन्सी']"
स्मार्टफोन तात्ने समस्या छ ? अपनाउनुस् ५ टिप्स,"['तपार्इं हामीले प्रयोग गर्ने स्मार्टफोन कुनैपनि बेला तात्न सक्दछ । प्रयोग गर्दागर्दै स्मार्टफोन तातेको बेला के गर्नुहुन्छ ? फोन चलाउन छाडेर गोजीमा राख्ने, कानबाट हटाउने, गोजीबाट निकाल्ने आदि आदि ।', 'कहिलेकाहीँ नचलाउँदा नचलाउँदै पनि फोन तात्ने समस्या आउन सक्दछ ।', 'आखिर फोन अनायासै तात्नुको कारण के हो ? वास्तवमा यसका विभिन्न कारण हुनसक्दछन् ।', 'एउटा कारण हार्डवेयरको समस्या । हार्डवेयर, जसलाई स्मार्टफोनको मस्तिष्क पनि भनिन्छ ।', 'फोनभित्रको हार्डवेयरको समस्याले मात्र होइन कहिलेकाहीँ विभिन्न बाहिरी कारणले पनि स्मार्टफोन तात्न सक्दछ ।', 'फोन तात्ने कारण र त्यसको उपचारका ५ टिप्स यस्ता छन्ः', '१. आरामको आवश्यकता: स्मार्टफोन तातो हुनुका लागि सबैभन्दा महत्वपूर्ण कारण चाहीँ स्मार्टफोन धेरै प्रयोग गर्नु पनि हो । फोनलाई विभिन्न बाहिरी डिभाइसहरु जस्तै स्पिकर, वाइफाइ सिग्नल, बलुटुथ आदिसँग कनेक्ट गर्दा पनि फोनको कार्यमा बढोत्तरी हुनजाने र तात्ने हुन्छ । लामो समय फोनमा गेम खेल्दा वा कुनै एप चलाउँदा पनि फोन तात्दछ । लगातार तस्वीर तथा भिडियो खिच्ने कामले पनि फोन तात्दछ । यस्तोमा तपाइँको स्मार्टफोनलाई आरामको आवश्यकता हुन्छ । तपाइँ लामो समयदेखि फोन चलाइरहनु भएको छ भने केही बेर विश्राम दिनुहोस् । केहीबेर फोनको स्क्रिन अफ गरी राख्नुहोस् । फोन चलाउँदा पनि यसको ब्राइटनेस कम गर्नाले तातोपना केही कम हुन्छ ।', '२. धेरै गर्मी वा ठण्डी मौसम: यसका लागि स्मार्टफोन होइन बाहिरी वातावरण जिम्मेवार हुन्छ । स्मार्टफोन स्मार्ट जरुर हुन्छ तर धेरै गर्मी र धेरै चिसो वातावरणका लागि यो बनेको हुँदैन । त्यसैले फोनलाई धेरै चिसो र धेरै तातोबाट बचाउनुहोस् । फोनलाई सिधै घाम पर्नेगरी नराख्नुहोस् । बढि आद्रता भएको ठाउँमा पनि फोन नराख्नुहोस् । फोन बढि नै तातेको छ भने पंखालको नजिक लगेर विस्तारै चिसो पार्नुपर्दछ । तर चिसो बनाइहाल्नका लागि फ्रिजमा राख्नु हुँदैन ।', '३. फोनमा भाइरस: फोनमा भाइरस आक्रमण हुँदा वा भाइरसजन्य एप इन्स्टल हुँदा पनि फोन तात्ने समस्या सिर्जना हुनछ । त्यसैले अपरिचित वा शंकास्पद श्रोतका एप डाउनलोड नगर्नुहोस् । फोनको सेटिंग्समा गएर अननोन सोर्सेजबाट आउने खालका एप डाउनलोड हुने अप्सन नै बन्द गर्न सक्नुहुन्छ । यदि फोनमा कुनै भाइरस छिरिसकेको छ भने फोनलाई फम्र्याट गरिहाल्नुस्।', '४. फोनको कभर: स्मार्टफोनको सुरक्षाका लागि फोनमा बाहिरी खोल राखिन्छ । तर फोनलाई सुरक्षित राख्न भने अपनाइएको त्यहीँ उपाय कहिलेकाहीँ समस्याको कारक बन्दछ र फोन तात्ने समस्या उत्पन्न हुन्छ । त्यसैले फोन धेरै तातेको बेला त्यसको बाहिरी खोल निकालेर केहीबेर राख्नुहोस् । खोलभित्र राखेर चार्ज गर्ने र धेरैबेर चलाउने नगर्दा नै राम्रो हुन्छ ।', '५. ब्याट्रीको निगरानी: लिथियम ब्याट्री निकै कमजोर हुन्छ । ब्याट्रीको समस्यका कारण पनि कहिलेकाहीँ स्मार्टफोन तात्ने कारण बन्दछ । कतिपय घटनामा त ब्याट्रीको समस्याले फोन नै पड्किएको र आगाले लागेको पनि सुनिएको छ । त्यसैले ब्याट्रीको सुरक्षामा ध्यान दिनुपर्दछ । ब्याट्रीलाई आवश्यकता भन्दा धेरै चार्ज नगर्नुहोस् । फूल चार्ज भन्दा हरेक पटक ८०–९० प्रतिशत चार्ज गर्दा राम्रो हुन्छ । त्यस्तै सक्कली चार्जरको प्रयोग गर्ने र ब्याट्री बिग्रिएर फेर्नुपर्दा सम्बन्धित ब्राण्डको सक्कली ब्याट्री नै हाल्नुपर्दछ ।', 'बीबीसी']"
एप्पललाई ९ अर्ब डलर किन तिर्दैछ गुगलले ?,"['इन्टरनेट जाएन्ट गुगलले आइफोन निर्माता कम्पनी एप्पललाई ९ अर्ब अमेरिकी डलर भुक्तानी गर्ने भएको छ । आइफोनको अपेरेटिङ सिस्टम आइओएसको सफारी ब्राउजरमा डिफल्ट सर्च इन्जिनको रुपमा कायम रहनका लागि गुगलले यति मोटाे रकम एप्पललाई चुक्ता गर्ने भएको हो ।', 'गोल्डम्यान साचका विश्लेषक रड हलका अनुसार सन् २०१८ मा ९ अर्ब डलर तिर्ने गुगलले सन् २०१९ मा चाहीँ १२ अर्ब डलर एप्पललाई तिर्नुपर्नेछ ।', 'एप्पललाई आइओएसको सफारीमा डिफल्ट सर्च इन्जिनको रुपमा गुगलको प्रयोग गर्दै आएको भएपनि सिरीमार्फत वेब सर्च गर्दा विभिन्न प्लाटफर्ममा बिंग सर्च इन्जिनको प्रयोग र्गछ ।', 'गुगल र एप्पलबीचको सम्बन्ध निकै रोचक रहने गरेको विश्लेषकको भनाई छ । गुगल सर्च इन्जिनमा हुने वेब ट्राफिकमा ठूलो योगदान एप्पलका ग्याजेटबाट हुने ब्राउजिङले ओगट्ने गरेको छ ।', 'एजेन्सी']"
मोबाइल फोन र सोसल मिडिया प्रयोगमा भारतलाई जित्यो नेपालले !,"['१८ असोज, काठमाडौं । मोबाइल र सामाजिक सन्जालको प्रयोगमा नेपालीले भारतीयलाई जितेका छन् । प्रतिशतका आधारमा हेर्दा पछिल्लो सर्वेक्षणले भारतीय भन्दा नेपाली जनता प्रबिधिको प्रयोगमा अगाडि देखिएका छन् ।', 'बिहीबार ललितपुरमा सार्वजनिक गरिएका १८ देशका करिब ४० हजार सर्वसाधारणमा गरिएको सर्वेक्षणले नेपालको कुल जनसंख्याको दुई तिहाई जनता मोइबाइल र इन्टरनेट सेवा प्रयोगकर्ता रहेको देखाएको छ ।', 'आईडीआरसी, सीआरडीआईलगायतका संस्थाले गरेको सर्वेक्षणमा ७२ प्रतिशत नेपालीसँग मोबाइल फोन रहेको पाइएको छ । जबकी डेक्सटप कम्प्युटर र ल्यापटप प्रयोगकर्ता भने ५ प्रतिशतमात्र छन् ।', 'सर्वेक्षण गरिएकामध्ये सबैभन्दा बढी मोबाइल प्रयोगकर्ता अर्जेन्टिनामा ९२ प्रतिशत रहेका छन् । जबकी नेपालको छिमेकी विशाल मुलुक भारतमा ६१ प्रतिशत जनतासँगमात्र मोबाइल छ । यो नेपालभन्दा ११ प्रतिशतले कम हो ।', 'नेपालमा मोबाइल प्रयोगकर्ता शहरकामात्र होइन गाउँका जनता पनि लगभग उत्तिकै छन् । सर्वेक्षणका अनुसार शहरी क्षेत्रमा ७६ प्रतिशतसँग मोबाइल छ भने गाउँमा ६५ प्रतिशतको हातमा मोबाइल छ ।', 'नेपालमा ८० प्रतिशत पुरुष र ६५ प्रतिशत महिलाले मोबाइल प्रयोग गरिरहेको सर्वेक्षणले देखाएको छ । भारतमा भने ४३ प्रतिशत महिलाले मात्र मोबाइल प्रयोग गरिरहेका छन् ।अझ रोचक तथ्यांक चाहिँ के छ भने, नेपालमा सून्य आय भएका ६५ प्रतिशतसँग मोबाइल फोन छ । यसको कारण भनेको परिवारका सदस्य वैदेशिक रोजगारी र शहरी क्षेत्रमा हुनु र उनीहरुले घरमा कुरा गर्नका लागि मोबाइल उपलव्ध गराउनु रहेको हुनसक्ने विज्ञहरुको तर्क छ ।', 'मोबाइल प्रयोगकर्ता नेपालीमध्ये ५२ प्रतिशतसँग स्मार्टफोन छ भने ४० प्रतिशतसँग कुरामात्र गर्न मिल्ने आधारभूत फोन छ । जबकी स्मार्ट फोन उत्पादन हुने भारतमा भने २८ प्रतिशतसँगमात्र स्मार्टफोन रहेको सर्वेक्षणमा देखिएको छ ।', 'स्मार्टफोन प्रयोगकर्तामध्ये ४७ प्रतिशत ग्रामिण भेगका छन् । तीमध्ये करीव ६५ प्रतिशत इन्टरनेटको पहुँचमा छन् । ६० प्रतिशत नेपालीको पहुँच सामाजिक सन्जालमा रहेको छ । तीमध्ये ५८ प्रतिशतले सामाजिक सञ्जालमार्फत समाचार पढ्ने र हेर्ने गर्छन् ।', 'नेपालमा ७७ जिल्लाका २ हजार परिवारमा पुगेर अन्तर्राष्ट्रिय विधिअनुसार सर्वेक्षण गरिएको सेन्टर फर ल एण्ड टेक्नोलोजीका अध्यक्ष बाबुराम अर्यालले जानकारी दिए । यसक्रममा १५ देखि ६५ वर्ष उमेर समूहका ३८ हजार व्यक्तिसँग कुराकानी गरिएको थियो ।']"
सवा ३ करोड एन्ड्रोइड मोबाइलमा गुगल क्रोम नचल्ने,"['आफ्नो एन्ड्रोइड स्मार्टफोनमा गुगल क्रोम ब्राउजर प्रयोग गरिरहनु भएको छ होला । तर अब केही एन्ड्रोइड फोन प्रयोगकर्ताका लागि दुखद खबर छ । किनकी अब केही एन्ड्रोइड फोनमा गुगल क्रोम चल्नेछैन ।', 'यद्यपि यो समाचारबाट सबै एन्ड्रोइड प्रयोगकर्ता तर्सिनु पर्दैन । किनकी गुगल एन्ड्रोइडको जेली बिन ४.१ देखि ४.३ भर्सन सम्मका स्मार्टफोनमा मात्र क्रोम चल्नेछैन । समाचार अनुसार अहिलेपनि विश्वमा एन्ड्रोइड जेली बिन ४.१ प्रयोग गर्नेको संख्या ३ करोड २० लाख रहेको छ ।', 'यद्यपि गुगलले कुन मितिदेखि यसलाई कार्यान्वयन गर्ने भन्ने खुलाएको छैन ।', 'यदि तपाइँसँग एन्ड्रोइड ४.१ अपरेटिङ सिस्टमवाला फोन छ र क्रोमले काम गर्न छाड्यो भने इन्टरनेट चलाउन कुन ब्राउजर प्रयोग गर्ने भन्ने सोँचमा हुनुहुन्छ भने चिन्ता गर्नुपर्ने कारण छैन । किनकी यूसी ब्राउजर, ओपेरा मिनी तथा फायरफक्स जस्ता ब्राउजर मज्जाले चल्नेछन् ।', 'स्मरणीय छ, गुगलले सन् २०१२ को जुलाई १० मा एन्ड्रोइड जेली बिन लञ्च गरेको थियो । गत केही महिना अघि गुगलले आफ्नो सबैभन्दा पछिल्लो अपरेटिंग सिस्टम एन्ड्रोइड पाई नाइन सार्वज्निक गरेको छ ।', 'गुगलले आफ्नो अपरेटिंग सिस्टममा लगातार विभिन्न परिवर्तन गर्दै आएको छ । केही दिनअघि मात्र गुगलले एन्ड्रोइड फोनको युट्युब एपका लागि डार्क मोड जारी गरेको छ ।', 'एजेन्सी']"
स्मार्ट स्पिकरको दौडमा गुगल अगाडि,"['गुगल होम, अमेजन इको तथा एप्पल होमपड जस्ता स्मार्ट स्पिकरले विस्तारै लोकप्रियता हासिल गरिरहँदा गुगलले बजारमा सुरुवाती अग्रता कायम गरेको छ ।', 'पछिल्लो त्रैमासिक रिपोर्ट अनुसार गुगलको होम मिनी विश्वमा सबैभन्दा बढी बिक्री हुने स्मार्ट स्पिकर बनेको छ । सन् २०१८ को दोश्रो त्रैमासिकमा गुगलको होम मिनी स्मार्ट स्पिकर सबैभन्दा धेरै बिक्री भएको हो ।', 'रिपोर्ट अनुसार यस अवधिमा विश्वमा १ करोड १७ लाख स्मार्ट स्पिकर बिक्री भएका छन् ।', 'स्मार्ट स्पिकरको दौडमा गुगलपछि अमेजन दोश्रो स्थानमा छ । अमेजनको अमेजन इको डट दोश्रो धेरै बिक्रि हुने स्मार्ट स्पिकर बनेको छ । जबकी एप्पलको होमपडले टप फाइभ स्थानसम्म पनि आफुलाई उभ्याउन सकेन । यद्यपि संख्यामा कम बिक्रि भएपनि एप्पल होमपडले विश्व स्मार्ट स्पिकर बिक्रिबाट प्राप्त रकमको सबैभन्दा धेरै १६ प्रतिशत हिस्सा ओगटेको छ ।', 'गुगल होम र अमेजन इकोले समग्रमा स्मार्ट स्पिकर बिक्रिको ३८ प्रतिशत बजार हिस्सा ओगटेका भएपनि न्यून मूल्यका कारण कुल रकममा जम्मा १७ प्रतिशत मात्र हिस्सा कायम गरेका छन् ।', 'यस अवधिमा गुगलले २३ लाख होम मिनी बिक्री गर्न सफल भएको छ भने अमेजनले २२ लाख इको डट बिक्री गरेको छ ।', 'तेश्रो स्थानमा रहेको अलिबाबाको टिमाल जेनीले ७ प्रतिशत हिस्सा ओगटेको छ ।', 'स्मरण रहोस् हालै नयाँ आइफोन सार्वजनिक गर्ने क्रममा एप्पलले स्मार्ट स्पिकरमा पनि केही अपडेटको घोषणा गरेको छ । योसँगै अब होमपडमा मल्टिपल टाइमर सेटिंग, फोनकल गर्ने र उठाउने सुविधाका साथै मनपर्ने गीत सर्च गरेर सुन्न पनि सकिनेछ । साथै यो सफ्टवेयर अपडेट निशुल्क उपलब्ध हुनेछ ।', 'एजेन्सी']"
"टेलिकमको प्याकमा नयाँ अफर, वाइम्याक्स भयो थप आकर्षक","['३० भदौ, काठमाडौं । नेपाल टेलिकमले असोज १ गतेदेखि इन्ट्रानेट लिज सेवाको महसुल दर परिमार्जन गर्नुका साथै वाइम्याक्स सेवामा प्रमोसनल अफर लागू गर्ने भएको छ ।', 'कर्पोरेट ग्राहकहरुले नेपाल टेलिकमको आईपी नेटवर्क प्रयोग गरी आफ्नो मल्टिपल प्वाइन्टहरु कनेक्ट गर्नको लागि इन्ट्रानेट लिज सेवाको उपयोग गर्न सक्छन् । बजार अवस्था र सेवाग्राहीको मागलाई ध्यानमा राखी महसुल दरलाई कम गरी थप आकर्षक तथा समसामयिक बनाइएको छ ।', 'पहिले न्यूनतम २५६ केबीपीएस ब्यान्डविथको इन्ट्रानेट लिज लाइन उपलब्ध गराइएकोमा अब न्यूनतम ५१२ केबीपीएस ब्यान्डविथको लिज लाइन उपलब्ध गराइने छ । हाल २५६ केबीपीएस ब्यान्डविथको लिज लाइन प्रयोग गरिरहेका ग्राहकहरुको समयावधि सकिएपछि स्वचालित रुपमा ५१२ केबीपीएसमा अपग्रेड हुनेछ र नयाँ महसुल दर पनि सोही मितिदेखि लागू हुनेछ ।', 'यसअनुसार ५१२ केबीपीएसको महसुल दरप्रति महिना १ हजार ६ सय रुपैयाँ कायम गरिएको छ । त्यसैगरी १ देखि १० एमबीपीएसको प्रति एमबीपीएस २ हजार ७ सय, ११ देखि १०० एमबीपीएसको प्रति एमबीपीएस २ हजार ४ सय र १०० एमबीपीएस भन्दा माथिको महसुल दर प्रति एमबीपीएस २ हजार १ सय रुपैयाँ तोकिएको छ । उल्लिखित दरमा थप कर लाग्ने छ ।', 'त्यसैगरी असोज १ देखि आगामी मंसिर २९ गते सम्म ९० दिन वाइम्याक्स सेवाको प्रमोसनल अफर अन्तर्गत अनलिमिटेड डाटा प्याकेज लगायत विभिन्न प्याकेज उपलब्ध गराइने भएको छ । यस अन्तर्गत अनलिमिटेड डाटामा थप कर लाग्ने छैन भने भोल्युम वेस्ड प्याकेजमा थप कर लाग्ने छ ।', 'सो अनुसार ब्यक्तिगत प्रयोगकर्ताहरुलाई ५१२ केबीपीएस स्पिडको अनलिमिटेड डाटा भोल्युम १५ सय रुपैयाँमा उपलब्ध गराइने छ । सो प्याकेज चलाउने समयावधि एक महिना हुनेछ । गाउँपालिकाहरुका लागि यही क्षमताको प्याकेज १ हजार रुपैयाँमा उपलब्ध गराइने छ ।', 'त्यसैगरी २ एमबीपीएस गति सम्मको वाइम्याक्सको विभिन्न भोल्युम बेस्ड प्याकेज उपलब्ध गराइने छ । यस अनुसार १५ दिनका लागि ५ सय रुपैयाँमा १० जीबी, १ महिनाका लागि १ हजार रुपैयाँमा २० जीबी, ३ महिनाका लागि ३ हजार रुपैयाँमा ७० जीबी र ६ महिनाका लागि ६ हजार रुपैयाँमा १७५ जीबी भोल्युम उपलब्ध गराइने छ ।', '१ बर्षका लागि १२ हजार रुपैयाँमा ५०० जीबी र २० हजार रुपैयाँमा १ हजार जीबी प्याकेज तथा १ वर्षे कर्पोरेट प्याकको रुपमा ३५ हजार रुपैयाँमा २३०० जीबी प्याकेज उपलब्ध गराइने छ ।', 'वाइम्याक्स प्रयोगका लागि आवश्यक डिभाइस यूएसबी डोंगल सहित बन्डलिङ गरेर पनि प्याकेज उपलब्ध गराइने छ । यस अनुसार १ बर्षका लागि ६ हजार रुपैयाँमा २५० जीबी भोल्युम उपलब्ध गराइने छ । यस अन्तर्गत यूएसबी डोंगल निःशुल्क उपलब्ध गराइने छ ।', 'यसैगरी संविधान दिवस २०७५’ को अवसरमा कम्पनीले ‘कन्स्टिच्युसन प्याक २०७५’ अफर ल्याएको छ ।', 'असोज १ देखि १५ गतेसम्म कर सहित १८ रुपैयाँमा सो प्याक खरिद गर्न सकिने छ । प्याक खरिद गरे पश्चात ७० मिनेटसम्म कम्पनीको जीएसएम तथा सीडीएमए मोबाइलमार्फत कम्पनीको नेटवर्क भित्र जति पनि कल गर्न, एसएमएस गर्न वा डाटा चलाउन सकिने छ ।']"
"युट्युबमा मिनी प्लेयर फिचर, ब्राउज गर्दै भिडियो हेर्दै","['भिडियो स्ट्रिमिङ्ग प्लेटफर्म युट्युबमा पछिल्लो समय एक पछि अर्को गर्दै नयाँ फिचरहरु थप गरिरहेका छन् ।', 'पछिल्लेपटक युट्युबले यस्तो नयाँ फिचर थप गरेको छ, जुन प्रयोगकर्ताका लागि निकै उपयोगी हुनेछ ।', 'युट्युबले थप गरेको नयाँ फिचरको नाम हो, मिनी प्लेयर ।', 'युट्युबको तल्लो बारमा एउटा बक्स जस्तै मिनी प्लेयर बटन दिइएको छ । उक्त बटनमा माउसको कर्सर पूराउँदा मिनी प्लेयर लेखिएको देखा पर्दछ ।', 'कुनै युट्युब भिडियो खोलेर यो बटनमा क्लिक गर्दा भिडियो मिनिमाइज भएर तल्लो साइडमा पुगेर प्ले हुन थाल्दछ । अर्थात् भिडियो निरन्तर चलिरहन्छ र प्रयोगकर्ताले युट्युबको मेन मेनुमा अरु भिडियो खोज्न वा ब्राउजरमा अन्य साइट पनि खोल्न सक्दछन् ।', 'मोबाइलको युट्युब एपमा भिडियो हेर्नेका लागि यो फिचर निकै उपयोगी हुनेछ । तर तत्कालका लागि यो फिचर डेस्कटप भर्सनमा मात्र उपलब्ध छ । अब डेस्कटपमा युट्युब भिडियो हेरिरहँदा अन्य चिज हेर्नुपरे नयाँ ट्याब खोल्नुपर्ने छैन ।साइडमा भिडियो हेर्दै ब्राउजिङ गर्न सकिनेछ ।एजेन्सी']"
किन हुँदैछ गुगलको अन्त्य ?,"['विश्वको सबैभन्दा वृहत सर्च इन्जिनको रुपमा रहेको गुगलले भविष्यमा आफ्नो पकड गुमाउने एकजना चर्चित अर्थशास्त्री तथा प्रविधि विश्लेषकले दाबी गरेका छन् ।', 'आफ्नो पुस्तक ‘लाइफ आफ्टर गुगल: द फल अफ बिग डाटा एण्ड द राइज अफ ब्लकचेन इकोनोमी’ मा लेखक जर्ज गिल्डरले यस्तो दाबी गरेका हुन् । गिल्डर डिस्कभरी इन्स्टिच्यूटका सहसस्थापक पनि हुन् ।', 'उनका अनुसार इन्टरनेट प्रयोगकर्ताले एक दिन आफ्नो डाटाको स्वामित्वको हकका लागि आवाज उठाउनेछन् ।', 'आगामी दिनमा इन्टरनेट प्रयोगकर्ताको रुची ब्लकचेन जस्ता प्रविधितर्फ बढ्नेछ ।', 'ब्लकचेन टेक्नोलोजी यस्तो प्लेटफर्म हो जहाँ केवल डिजिटल करेन्सी मात्र होइन, कुनैपनि चिजलाई डिजिटल रुपमा परिवर्तन गरी रेकर्ड राख्न सकिन्छ । यसअर्थ ब्लकचेन एक डिजिटल लेजर हो । उनका अनुसार आगामी दिनमा प्रयोगकर्ताले आफ्नो डाटाको गोपनियताका विषयमा अधिक नियन्त्रणको माग गर्नेछन् । अनि नयाँ इन्टरनेट प्रविधिका कारण अहिलेको सर्च इन्जिन दिग्गज गुगललाई झट्का लाग्नेछ । किनकि प्रयोगकताहरुले आफ्ना डाटा तथा जानकारीहरु आफैंसँग राख्न पाउने अधिकारको माग गर्न सक्दछन् ।', 'यसो भएमा इन्टरनेटमा व्यवसायलाई निकै बढावा मिल्नेछ । तर यो डब्लु डब्लु डब्लुको सुरुवाती दिनहरु जस्तो हुनेछैन । उदाहरणका लागि अनलाइन न्यूज साइटहरुले आफ्ना सामाग्रीहरु प्रयोगकर्तालाई माइक्रो पेमेन्ट्समा बेच्न सक्दछन् । यसो गर्दा विज्ञापनमा निर्भरताको पनि अन्त्य हुने दाबी उनको छ ।', 'गुगल आफ्नो यूगको अन्त्यतर्फ अग्रसर रहेको दाबी उनले पुस्तकमा गरेका छन् । खासगरी इन्टरनेटमा सेक्योरिटीको विषयलाई पन्छाउँदै जानु, धेरै प्रडक्टहरु सित्तैमा दिनु तथा विज्ञापनिक रणनीतिबाट पैसा कमाईमा निर्भर हुनेजस्ता कुराहरु गुगलको पतनका कारक तत्व रहेको उनको दाबी छ ।', 'एजेन्सी']"
"अमेजनले बढायो कामदारको ज्याला, प्रतिघण्टा १५ डलर","['अनलाइन रिटेलिङ कम्पनी अमेजनले अमेरिका र बेलायतमा कार्यरत हजारौं कामदारको ज्याला वृद्धि गरेको छ ।', 'अबदेखि अमेजनमा काम गर्ने अमेरिकी कर्मचारीले न्यूनतम प्रतिघण्टा १५ डलर पारिश्रमिक पाउनेछन् । बेलायतको हकमा लण्डनका कर्मचारीले प्रतिघण्डा साढे १० पाउण्ड अनि लण्डन बाहिरको सहरका कर्मचारीले प्रतिघण्टा साढे नौं पाउण्ड पारिश्रमिक पाउनेछन् ।', 'कामदारहरुको न्यून ज्याला तथा कमजोर कार्यवातावरणलाई लिएर चौतर्फी आलोचना भैरहेको बेला अमेजनले ज्याला वृद्धि गरेको हो ।अमेजन १ टि्रलियन डलर सम्पत्ति भएको विश्वको दोस्रो ठूलो कम्पनी हो ।', 'अमेजनका मालिक जेफ बेजोस विश्वका सबैभन्दा धनी व्यक्ति हुन् र उनको सम्पत्ति १ खर्ब ५० अर्ब डलर रहेको छ ।', 'अमेजनले वृद्धि गरेको नयाँ ज्यालादर आगामी नोभेम्बर १ देखि लागू हुनेछ । यो ज्यालादर अस्थायी तथा स्थायीका साथै पार्टटाइम वा फूलटाइम सबैखाले कर्मचारीमा लागू हुने बताइएको छ ।', 'बढेको ज्यालाबाट अमेरिकामा कार्यरत अढाई लाख तथा बेलायतमा कार्यरत १७ हजार जना अमेजनका कर्मचारी/कामदार लाभान्वित हुने बताइएको छ ।', 'एजेन्सीको सहयोगमा']"
एप्पललको नयाँ आइफोन मर्मत गर्नै नसकिने !,"['आफ्नो नयाँ आइफोन एक्स एस, एक्स एस म्याक्स र एक्स आरमा अहिलेसम्मकै सबैभन्दा मजबूत काँचको कभर प्रयोग गरिएको दाबी एप्पलले गरिरहेको छ ।', 'विश्वभरका समीक्षकहरुले पनि यो कुरा पुष्टि गरिसकेका छन् कि नयाँ आइफोनका फ्रन्ट तथा ब्याक दुबै साइडमा आइफोन एक्समा भन्दा धेरै नै बलियो काँचको प्रयोग गरिएको छ ।', 'जति नै धेरै बलियो र मजबुत भएतापनि नयाँ आइफोनलाई सुरक्षित राख्नका लागि बलियो खोल हाल्नु आवश्यक छ । किनकी यदि नयाँ आइफोनको डिस्प्ले फुट्यो वा आइफोनका पाटपुर्जा बिग्रिए भने तपाइँले ठूलो मूल्य चुकाउनुपर्नेछ ।', 'हालै सार्वजनिक एक रिपोर्ट अनुसार नयाँ आइफोनको स्क्रिन मर्मत गर्नु यति महंगो छ कि यो थाहा पाउँदा ग्राहकहरु आइफोन खरीद गर्नै हच्किन सक्दछन् ।', '', 'आइफोन एक्सएस म्याक्सको मेन्टेनेन्स तथा रिपेयर शुल्क निकै महंगो पर्नेछ । यसको स्क्रिन फुट्यो र बदल्नुपर्ने भयो भने झण्डै ३२९ डलर खर्च लाग्दछ । अर्थात् नयाँ आइफोनको स्क्रिन फेर्न पुग्ने पैसाले नयाँ आइफोन सिक्स नै किन्न सकिनेछ ।', 'यदि डिस्प्लेका अलावा नयाँ आइफोनमा अरु पनि ड्यामेज छ र मर्मत गर्नुपर्नेछ भने ५९९ डलर सम्म खर्च लाग्न सक्दछ । ५ सय ९९ डलरमा आइफोन एट खरीद गर्न सकिन्छ । जबकी आइफोन सेभेनको मूल्य यसभन्दा पनि डेढ सय डलर कम छ ।', 'आइफोन एक्स एसको स्क्रिन बदल्नका लागि भने २७९ सय डलर तथा अरु ड्यामेज समेत हुँदा मर्मतका लागि झण्डै ५४९ डलरसम्म खर्च लाग्नसक्ने रिपोर्टमा उल्लेख छ ।', 'फोर्ब्सबाट']"
ह्याकरको सबैभन्दा ठूलो सेना कुन देशसँग छ ?,"['गत महिना अगष्टमा हरेक वर्षझैँ अमेरिकाको लस भेगासमा एक विशेष मेला लाग्यो । त्यो मेला ह्याकरहरुको थियो । जसमा साइबर विज्ञहरुदेखि लिएर बच्चासम्म, हरेक उमेरका मानिसहरुले आफ्नो ह्याकिंग क्षमता देखाए ।', 'लस भेगासमा हरेक वर्ष ह्याकरहरु भेला हुन्छन् । उनीहरुको रुचीको निगरानी गरी अमेरिकाका साइबर विज्ञहरुले यो बुझ्ने कोसिस गर्दछन् कि आखिर ह्याकरहरुको दिमागले कसरी काम गर्दछ र कसरी ठूलो अपरेसन चलाउँदछन् ।', 'रोचक त के भने जतिबेला अमेरिकाको लस भेगासमा ह्याकरहरुको मेला लागिरहेको थियो, त्यति नै बेला एक भारतीय बैंकमा साइबर हमला गरी ह्याकरहरुले झण्डै ३ करोड डलर बराबरको रकम चोरी गरेका थिए ।', 'विश्वमा हरेक समय सरकारी वेबसाइट देखि लिएर ठूला निजी कम्पनीहरु तथा आम मानिसहरुमाथि साइबर आक्रमणको खतरा मडारिइरहेको हुन्छ ।', 'कसरी चल्दछ ह्याकिङ्गको साम्राज्य ?', 'सन् १९९० को दशकमा सोभियत संघको विघठन पश्चात् रुसमा धेरै विज्ञहरु अचानक बेरोजगार बने ।', 'ती मध्ये धेरै इलेक्ट्रोनिक्स इन्जिनियर तथा गणितज्ञहरु थिए । गुजारा चलाउने कमाई गर्नका लागि उनीहरुले अन्ततः इन्टरनेटको दुनियामा धावा बोल्न सुरु गरे । त्यस समयमा साइबर सुरक्षाका विषयमा विश्वमा खासै संवेदनशीलता तथा जानकारी पनि थिएन ।', 'तिनै रुसी विज्ञहरुले ह्याकिङको साम्राज्य खडा गरे । उनीहरुले बैंक, वित्तिय संस्थाहरु, विभिन्न देशका सरकारी वेबसाइटलाई निसाना बनाउन सुरु गरे । उनीहरु आफ्नो क्षमताका कथाहरु अखबार तथा पत्रिकाहरुलाई बताउँदथे ।', 'रुसमा त्यस समय ह्याकरहरुले आफुलाई आफै हिरो ठान्दथे । त्यस समयमा रुसमा ह्याकर्स नामको पत्रिका पनि प्रकाशित हुन्थ्यो ।', 'रुसको जासूसी एजेन्सीलाई ती सबै ह्याकर्सको बारेमा जानकारी थियो ।', 'तर अनौठो त के भने ह्याकरहरुले गर्ने करतूतका सम्बन्धमा सरकारलाई कुनै आपत्ति हुँदैनथ्यो । किनकी सरकार आफैले ह्याकरहरुबाट फाइदा उठाउन चाहन्थ्यो ।', 'सन् २००७ मा रुसी ह्याकर्सले छिमेकी देश इस्टोनियामाथि ठूलो साइबर हमला गरे । ती ह्याकरहरुले इस्टोनियाका सयौँ वेबसाइट ह्याक गरी नियन्त्रणमा लिए । रुसी सरकारकै इशारामा उनीहरुले त्यसो गरेको बताइन्छ ।', 'अर्को वर्ष नै रुसी ह्याकरहरुले छिमेकी देश जर्जियाका कैयन् सरकारी वेबसाइटमा साइबर हमला गरी डाटा नष्ट गरिदिए ।', 'रुसका सरकारी ह्याकर', '', 'रुसी पत्रकार आन्द्रेइका अनुसार सन् २००८ मा जर्जियामा भएको साइबर हमला रुसका सरकारी ह्याकरहरुले गरेका थिए । ती रुसका जासूसी एजेन्सीका कर्मचारी थिए ।', 'रुसी सरकारलाई सित्तैमा काम गराउने फ्रिलान्स ह्याकरहरुसँग खासै विश्वास थिएन । त्यसैले सरकारले आफ्नै ह्याकर सेना तयार गर्ने सोँच्यो । सोही मुताविक ह्याकर सेनाले जर्जियामा आक्रमण गरेको थियो ।', 'अहिले रुससँग सबैभन्दा शक्तिशाली साइबर सेना छ ।', 'अमेरिकी राष्ट्रपती चुनावमा रुसी ह्याकरहरुले हस्तक्षेप गरेको आरोप लाग्ने गरेको छ । रुसी ह्याकरहरुले ह्वाइट हाउसमै साइबर हमला गरे । नेटो तथा पश्चिमी देशका मिडिया नेटवर्कहरु पनि रुसी ह्याकरको निशानामा परे ।', 'रुसमा भएको साइबर हमलामा एक खास समूहको नाम धेरै चोटि आयो । त्यसको नाम हो फेन्सी बियर ।', 'समाचार अनुसार ह्याकरको यस समूहले रुसको सैन्य इन्टेलिजेन्स चलाउँदछ । सोही ग्रुपले अमेरिकी राष्ट्रपति चुनावमा हस्तक्षेप गर्न सफल भएको बताइन्छ ।', 'यी साइबर आक्रमणहरुबाट रुसले बताउन चाहन्छ कि ऊ विश्वको साइबर साम्राज्यको बादशाह हो ।', '९० को दशकमा हलिउड फिल्म मेट्रिक्सबाट प्रभावित भएर जो रुसी साइबर इन्जिनियरहरुले ह्याकिङको साम्राज्य खडा गरेका थिए, तिनीहरु आज खुब फुलिरहेका छन् । आज धेरै ह्याकरहरु रुसको सरकारका लागि काम गर्दछन् ।', 'तर ह्याकिङको मामिलामा रुस मात्र एकलो छैन ।', 'इरानसँग पनि छ ह्याकर सेना', '', 'इरान पनि ह्याकिङको दुनियामा ठूलो खेलाडि हो । इरानजस्ता देशमा सोसल मिडिया सरकारका विरुद्ध आवाज उठाउने ससक्त प्लाटफर्मको रुपमा रहने गरेका छन् । आफ्नो विरुद्ध बोल्नेहरुको मुख बन्द गर्नका लागि सरकारले नै ह्याकरहरुको प्रयोग गरी सोसल मिडिया प्रयोगकर्तामाथि समेत आक्रमण गर्दछ ।', 'सन् २००९ मा जब इरानमा सरकार विरोधी प्रदर्शन तिव्र बनिरहेको थियो । त्यसबेला सरकारी ह्याकरहरुले धेरै सोसल मिडिया अकाउन्ट ह्याक गरी आन्दोलनको पछाडि को को मानिस छन् भन्ने कुरा पत्ता लगाउन सफल भए । त्यसबाट धेरै मानिसहरुलाई पक्राउ गरी सरकारले आन्दोलन निस्तेज पार्न सफल भयो ।', 'विज्ञहरुका अनुसार इरान तेश्रो श्रेणीको साइबर हमलाकारी देश हो ।', 'अमेरिका, रुस, चीन तथा इजरायल साइबर हमलाको क्षमताका आधारमा पहिलो श्रेणीका शक्तिहरु हुन् । युरोपेली देशका साइबर सेना दोश्रो नम्बरमा आउँछन् भने इरान तेश्रो नम्बरमा ।', 'जहाँ साइबर ह्याकिङ पूर्णरुपमा सरकारी छ', '', 'यो दुनियाँमा एउटा यस्तो देश पनि छ जहाँ साइबर ह्याकिङ सेना पूर्णरुपमा सरकारी छ । त्यो देश हो, उत्तर कोरिया ।', 'जासूसी एजेन्सी आरजिबी मातहत त्यहाँको ह्याकर सेना पनि रहेको छ । १३/१४ वर्षको उमेरदेखि नै बच्चाहरुलाई ह्याकरको तालीम दिइन्छ ।स्कुलबाटै प्रतिभाशाली विद्यार्थीहरुलाई छनोट गरी ह्याकर सेनामा भर्ती गराइन्छ ।', 'बीबीसी']"
काठमाडौंका ६ स्थानमा सुरु भयो फ्री वाईफाई,"['१६ भदौ, काठमाडौं । काठमाडौं महानगरपालिकाले पशुपतिनाथ मन्दिर परिसरसहित ६ स्थानमा फ्री वाईफाई सेवा सुरु गरेको छ ।', 'ईन्टरनेट सेवा प्रदायक कम्पनी वल्र्ड लिंकसँग मिलेर महानगरले ६ स्थानमा फ्रि वाईफाई सेवा दिएको हो । फ्री वाईफाई सेवाको आइतबार महानगर प्रमुख विद्यासुन्दर शाक्यले उद्घाटन गरे ।', 'महानगरलाई निःशुल्क वाईफाई क्षेत्र बनाउन परीक्षण भइरहेको उनले बताए ।', '‘इन्टरनेटको लत कहिले काहीँ समस्या बन्न सक्छ । फ्री वाईफाई पाएँ भन्दैमा युवायुवती कामै छोडेर फिल्म हेर्नतिर लागे भने अभिभावकबाट गुनासो आउन सक्छ’, मेयर शाक्यले भने, ‘त्यसैले सम्भावित जोखिम हेरेर कसरी काम गर्ने भन्नेमा हामी सचेत छौं ।’', 'पशुपतिनाथ, बौद्ध, शंखपार्क, बालाजु बाइसधारा उद्यान, स्वयम्भु, बसन्तपुर हनुमानढोका दरबार क्षेत्रमा फ्री वाईफाईको उपभोग गर्न पाइनेछ ।', 'चहलपहल बढी हुने क्षेत्रमा एक्सेस प्वाइन्ट र ब्याण्डविथ धेरै दिइएको छ भने कम भिडभाड हुने क्षेत्रमा थोरै छ ।', 'पशुपतिनाथ मन्दिर आसपासमा २०० देखि ७०० प्रयोगकर्ताले एकैपटक फ्रि वाईफाईको मजा लिनसक्नेछन् । पशुपति क्षेत्रमा ११ एक्सेस प्वाइन्ट राखिएकाे छ । बौद्धमा ४ वटा एक्सेस प्वाइन्टबाट २५० देखि ५००, शंखपार्कमा २ वटा एक्सेस प्वाइन्टबाट ५० देखि २०० प्रयोगकर्ताले एकैपटक फ्रि वाईफाई चलाउन सक्नेछन् ।', 'बालाजुमा ७ एक्सेस प्वाइन्टबाट २०० देखि ७००, स्वयम्भूमा ५ वटा एक्सेस प्वाइन्टबाट २०० देखि ३०० र बसन्तपुर हनुमानढोका दरबार क्षेत्रमा ९ वटा एक्सेस प्वाइन्टबाट ३०० देखि ५०० प्रयोगकर्ताले फ्रि वाईफाईको उपभोग गर्न सक्नेछन् । सबै क्षेत्रमा १० एमबिपिएस स्पिड दिइएको छ ।', 'महानगरपालिकाले सार्वजनिक उत्तरदायित्व अन्तर्गत विज्ञापनरहित हुने गरी वल्र्ड लिंकसँग ०७४ चैत्र १८ गते काठमाडौंका विभिन्न महत्वपूर्ण सार्वजनिक तथा धार्मिक स्थलमा फ्री वाईफाई जडानका लागि सम्झौता गरेको थियो । ६० दिनभित्रै फ्री वाईफाई सेवा जडान गर्ने भनिएपनि केही ढिला गरी थालिएको हो । महानगरका अनुसार वल्र्ड लिंकसँग ५ वर्षे सम्झौता गरिएको छ ।', 'कसरी चलाउने फ्री वाईफाई', 'सेवा जडान भएका क्षेत्रमा स्मार्ट फोन प्रयोगकर्ता पुगेपछि सिस्टमले नेटवर्क भएको नोटिफिसन पठाउँछ ।', 'यसमा थिचेपछि एउटा पेज खुल्छ । पेजमा नाम र मोवाइल नम्बर भर्नुपर्छ । वल्र्ड लिंकका कार्यकारी निर्देशक विजय जलानकाअनुसार यसरी विवरण भरिसकेपछि सिस्टमले मोवाइलमा एउटा कोड पठाउँछ ।', 'त्यो कोड भरिसकेपछि वाईफाई चलाउन सकिन्छ । सेवामा सवैको पहुँच पुगोस् र दुरुपयोग नहोस् भन्नका लागि प्रयोगकर्तालाई एक पटकमा ३० मिनेट समय दिइनेछ । ३० मिनेट पुगेपछि सिस्टमले उसलाई त्यसदिनका लागि कनेक्सन हुनबाट रोक्नेछ । तर, उसका लागि अर्को एक्सेस प्वाइन्ट भने खुल्ला नै रहनेछ ।', 'महानगरको सूचना प्रविधि शाखा प्रमुख राम सापकोटाका अनुसार एक जनाप्रयोगकर्ताले एकै दिनमा एउटै डिभाइस (फोन वा ल्यापटप) बाट सेवा लिँदा दोश्रो पटकदेखि इमेल ठेगानासमेत उपलब्ध गराउनु पर्नेछ । सुरक्षाका दृष्टि यसो गरिएको महानगरले जनाएको छ ।']"
"फेसबुकले खोल्दैछ सिंगापुरमा डाटा सेन्टर, १ खर्बको लगानी","['फेसबुकले सिंगापुरमा आफ्नो नयाँ डाटा सेन्टर खोल्ने भएको छ । उक्त डाटा सेन्टर सन् २०२२ मा सञ्चालनमा आउने अपेक्षा गरिएको छ ।', 'सिंगापुरमा पश्चिमी भागमा स्थापना हुने उक्त डाटा सेन्टर निर्माणमा १ अर्ब डलर, अर्थात् झण्डै एक खर्ब रुपैयाँ खर्च हुने बताइएको छ ।', 'त्यसका लागि फेसबुकले ११ तले भव्य भवन निर्माण गर्नेछ ।', 'विश्लेषकहरुका अनुसार नयाँ डाटा सेन्टरका लागि फेसबुकले सिंगापुर छनोट गर्नु भनेको ठूला प्रविधि कम्पनीहरुमा सिंगापुरप्रति लोकप्रियता बढ्नुको संकेत छ ।', '१ लाख ७० हजार वर्गमिटरको क्षेत्रफलमा रहने उक्त डाटा सेन्टरमा सयौँ मानिसले रोजगारी पाउनेछन् ।', 'फेसबुकका अनुसार उक्त भवन शतप्रतिशत नवीकरणीय उर्जाबाट चल्नेछ । साथै यसमा पानी र उर्जाको खपत न्यूनीकरण गर्ने लिक्विड कुलिङ सिस्टम रहनेछ ।', 'फेसबुकका अनुसार उक्त प्रणालीबाट पानीको खपतमा २० प्रतिशत सम्मले कमी आउनेछ ।', 'स्मरणरहोस् सिंगापुर एसियाको चर्चित टेक्नोलोजी हबको रुपमा रहेको छ । त्यहाँ धेरै प्रविधि कम्पनीका मुख्यालय रहेका छन् ।', 'मुलुकमा विश्वका प्रविधि कम्पनीहरुलाई लगानीका लागि आकर्षण गर्नका लागि सिंगापुरले दशकौँदेखि प्रयास गरिरहेको छ । सिंगापुरमा समृद्ध भौतिक संरचना हुनुका साथै चीन, हंगकंग र अष्ट्रेलियासँगको सम्पर्कका लागि पनि निकै उपयुक्त भौगोलिक अवस्थिति रहेको छ ।', 'बीबीसी']"
डेढ करोड जनसंख्यामा इन्टरनेटको पहुँच,"['१३ भदौ, काठमाडौं । सरकारी तथ्यांकअनुसार नेपालमा इन्टरनेट सेवाको पहुँच ५० प्रतिशतभन्दा बढी जनसंख्या माझ पुगेको छ । तथ्यांकले यस्तो देखाए पनि तथ्यांकमा प्रशस्तै दोहोरोपाना भने छ ।', 'जस्तै एनसेल र एनटीसीका दुबै सेवा एकै व्यक्तिले लिए पनि त्यसलाई दुई जना मानेर गणना हुँदा एकीन तथ्यांक प्राप्त हुने अवस्था छैन । फिक्स्ड ब्रोडब्याण्ड र मोबाइल ब्रोडब्याण्ड दुबै प्रयोग गरिरहेका एउटै व्यक्तिको गणना पनि दुई पटक हुँदा आधा जनसंख्याले इन्टरनेट सेवा प्रयोग गरिरहेको जस्तो देखिएको नेपाल दूरसञ्चार प्राधिकरणकै अधिकारी स्वीर्काछन् ।', 'स्मार्टफोनको प्रयोग बढ्दै जाँदा तीव्र रुपमा इन्टरनेट प्रयोगकर्ताको संख्या बढिरहेको नेपाल दूरसञ्चार प्राधिकरणले प्रकाशित गरेको असार मसान्तसम्मको तथ्यांकले देखाउँछ ।', 'गत असारसम्म ५१.१५ प्रतिशत जनसंख्या बराबरमा इन्टरनेट प्रयोगकर्ता रहेको देखिन्छ । एक करोड ४९ लाख ८१ हजार नागरिकले इन्टरजनेट सेवाको प्रयोग गरिरहेको प्राधिकरणको एमआईएस रिर्पोटमा देखिन्छ ।', 'तारसहितको फिक्स्ड ब्रोडब्याण्ड, ताररहित फिक्स्ड ब्रोडब्याण्ड र मोबाइल ब्रोडब्याण्ड गरी झण्डै डेढ करोड नागरिकले इन्टरनेट सेवा उपयोग गरिरहेको रिर्पोटले देखाउँछ । ५० प्रतिशतमध्ये ३९ प्रतिशत हिस्सा मोबाइल ब्रोडब्याण्ड प्रयोगकर्ताकै छ ।', 'तारसहितको फिक्स्ड ब्रोडब्याण्डको हिस्सा १० प्रतिशत छ भने ताररहितको फिक्स ब्रोडब्यायाण्ड प्रयोग गर्नेहरु ५१ प्रतिशतमा १.०४ प्रतिशत मात्रै छन् ।', 'असारसम्म नेपाल टेकिलमबाट ६५ लाखले इन्टरनेट सेवा लिइरहेको देखिन्छ भने ६१ लाख ९ हजार प्रयोगकर्ता एनसेलबाट मोबाइल इन्टरनेट प्रयोग गरिरहेका छन् ।', 'टेलिकमले थ्रीजीमा ४७ लाख प्रयोगकर्ता पाएको छ भने एनसेलले ४९ लाख । फोरजीमा टेलिकमका ६० हजार प्रयोगकर्ता रहेको देखिन्छ भने एनसेलसँग ११ लाख फोरजी सेवाका प्रयोगकर्ता आवद्ध छन् ।', 'टेलिमको एडीएसएल सेवाका प्रयोगकर्ता १० लाख छन् । केबल एफटीटीएच सेवाको प्रयोगकर्ताको संख्या २० लाख १२ हजार छ । इन्टरनेट सर्भिस प्रोभाइडर (आईएसपी)हरुले मात्रै २२ लाख प्रयोगकर्ता बनाएका छन् ।']"
एप्पलले किन हटायो फेसबुकको सेक्योरिटी एप ?,"['आफ्नो एपस्टोरबाट फेसबुकको ओनाभो सेक्योरिटी एपलाई हटाइदिएको फेसबुकले एप्पलले पुष्टि गरेको छ ।', 'एप्पलका अनुसार उक्त सेक्योरिटी एपले एप्पलद्वारा तय गरिएको गोपनियता सम्बन्धी निर्देशिकाको पालना नगरेको एप्पलको भनाइ छ ।', 'इजरायली एप ओनाभोलाई फेसबुकले सन् २०१३ मा खरीद गरेको थियो । फेसबुकले ओनाभोलाई भर्चुअल प्राइभेट नेटवर्कमार्फत इन्टरनेट ब्राउज गर्न सकिने सेक्योरिटी एपको रुपमा स्थापित गराएको थियो । यद्यपि, ओनाभो एप आफ्नो स्वामित्वमा रहेको तथ्यलाई फेसबुकले अहिलेसम्म प्रष्ट रुपमा घोषणा भने गरेको छैन ।', 'स्मरणरहोस् ओनाभो एपले प्रयोगकर्ताका जानकारीहरु अनधिकृत रुपमा संकलन गर्ने गरेको भन्दै अमेरिकाको संसदमा समेत यसमाथि प्रश्न उठेको थियो । कंग्रेसले उठाएको प्रश्नको जवाफमा फेसबुकले प्रयोगकर्ताको जानकारीहरु एपमार्फत अनधिकृत रुपमा संकलन गरेको कुरा अस्विकार गर्दै ओनाभो एपलाई आफुले अन्य चर्चित एपहरुका बारेमा जानकारी लिनका लागि प्रयोग गरेको जनाएको थियो । अन्य एपको बारेमा अनधिकृत रुपमा जानकारी लिने फेसबुकको यहीँ स्विकारोक्तिका कारण एप्पलले ओनाभोलाई एपस्टोरबाट हटाइदिएको बताइएको छ ।', 'एप्पलले भनेको छः हामीले हालै अद्यावधिक गरेको हाम्रो निर्देशिकाले प्रष्ट पारेको छ कि कुनैपनि एपले प्रयोगकर्ताका डिभाइसमा रहेका अन्य एपहरुका बारेमा जानकारी संकलन गर्न पाउँदैनन् भने प्रयोगकर्ताको डाटा कुन र के का लागि प्रयोग गरिन्छ भन्ने कुराको जानकारी गराउनुपर्दछ ।’', 'एप्पललको पछिल्लो कदमका बारेमा प्रतिक्रिया दिँदै फेसबुकले एप्पलको प्लाटफर्मको एक डेभलपरका हिसाबले आफुले एप्पलद्वारा तय गरिएका नियमहरुको पालना गर्ने जनाएको छ ।', 'समाचार अनुसार एप्पलले उक्त एपद्वारा एपस्टोरको नियम उल्लंघन भएको भन्दै यसअघि नै जानकारी गराउँदै उक्त एपलाई बन्द गर्न आग्रह गरेको थियो ।', 'एजेन्सी']"
द भ्वाइस अफ नेपाल र हाम्रो पात्रोबीच सहकार्य,"['२१ भदाै, काठमाडौं । विश्वकै चर्चित गायन रियालिटी शो “द भ्वाइस” को नेपाली संस्करण (फ्रेञ्चाइज) द भ्वाइस अफ नेपाल र नेपालको सबैभन्दा बढी डाउनलोड भएको जीवनशैली एप हाम्रो पात्रोबीच पहिलो सिजनको एकापसी सहकार्यका लागि सम्झौता भएको छ । यो सम्झौतासँगै हाम्रो पात्रो अब द भ्वाइस अफ नेपालको आधिकारिक डिजिटल मेडिया पार्टनरको रुपमा अगाडि आएको छ ।', 'यो सम्झौतासँगै अबका दिनमा हाम्रो पात्रो प्रयोगकर्ता तथा द भ्वाइस अफ नेपालको दर्शक श्रोतासम्म यो सिजनका हरेक एक्लुसिभ सामाग्री, अडियो सामाग्री, ताजा गतिविधिका हरेक अपडेटहरु तथा प्रत्यक्ष प्रसारण समेत हेर्न सकिने ANC Event Management का प्रल्हाद सिंह महतले बताएका छन् ।', 'सम्झौतालगत्तै हाम्रो पात्रोका व्यवस्थापकीय निर्देशक सन्तोष देवकोटाले भने, ‘निरन्तर विश्वस्तरका मिडिया सामाग्रीहरु हाम्रो लाखौं प्रयोगकर्तासम्म जोड्दै लैजानु हाम्रो मूल उद्देश्य हो र द भ्वाइस अफ नेपालको यो ठूलो सांगितिक यात्रामा हामीले सङ्गीतकर्ममा विश्वास राख्ने र अस्था राख्नेहरुका लागि सहयात्री बन्न पाउँदा खुशी लागेको छ।’']"
गुगल कसरी बन्यो सर्च इन्जिनको बादशाह ?,"['तपाइँलाई केही प्रश्नको जवाफ थाहा छैन वा कुनै द्विविधा छ वा कुनै विषयको बारेमा तपाइँलाई धेरै जानकारी चाहिएको छ भने के गर्नुहुन्छ ? धेरैको जवाफ हुन्छः गुगल गर्छु ।', 'गुगल अहिले हाम्रो दैनिक जिवनीको हिस्सा बनिसकेको छ । इन्टरनेट प्रयोगकर्ताले गुगललाई आफ्नो साथी तथा शिक्षक भन्दछन् ।', 'गुगल यहीँ हप्ता २० वर्षको भएको छ । यो दुई दशकको इतिहासमा गुगल इन्टरनेट जगतको बादशाह बन्न सफल भएको छ । गुगल भन्दा अघिपनि कैयन् सर्च इन्जिन थिए, जसको मानिसहरुले धेरै प्रयोग गर्दथे । तर गुगलको अगाडि कोहीपनि टिक्न सकेन ।', '४ सेप्टेम्बर १९९८ मा इन्जिनियर ल्यारी पेज र सर्गे ब्रिनले विश्वमा रहेका तथ्य तथ्यांक र जानकारीहरुलाई एक ठाउँमा समेट्नका लागि एउटा प्रोजेक्ट सुरु गरे । सोही प्रोजेक्ट यतिधेरै सफल भयो कि अहिले गुगलसँग हेरक दिन लाखौँ प्रश्न सोधिन्छन् । र, यसका संस्थापकहरु अहिले अरबौँका मालिक बनिसकेका छन् ।', 'गुगल भन्दा अघिपनि इन्टरनेटको दुनियामा केही सफल सर्च इन्जिन थिए । तीनको चर्चा गराैं', 'वेब क्रलर ः यो दुनियाको पहिलो सर्च इन्जिन थियो । जसमा सबै शव्दलाई एकसाथ लेखेर सर्च गर्न सकिन्थ्यो । गुगल आउनु भन्दा केही वर्षअघि यो प्रचलनमा आएको थियो ।', 'वेब स्पाइडर वा वेब क्रलरको अर्थ एक कम्प्युटर प्रोग्रामबाट राखिएको हो, जुन अहिले पनि प्रयोगमा छ । गुगलले पनि आफ्नो वेबसाइटमा यसको परिचय दिँदै लेखेको छ, ‘हामी वेबपेजमा जानकारीहरुलाई सही तरिकाबाट पेश गर्ने दौरान सार्वजनिक रुपबाट विद्यमान जानकारीहरु जुटाउनका लागि स्पाइडर्सको प्रयोग गर्दछौँ ।’', 'अमेरिकाको वाशिंटन विश्वविद्यालयका एक छात्र ब्रायन पिंकरटनले वेब क्रलर बनाएका हुन् । सन् १९९५ मा अमेरिका अनलाइनले यसलाई खरीद गर्यो । त्यसपछि सन् २००१ मा इन्फोस्पेस नामको कम्पनीले यसको स्वामित्व ग्रहण गरेको थियो । धेरै कम समयमा वेब क्रलर लोकपि्रय भएको थियो । तर केही समयपछि लिकोस नामको एक नयाँ सर्च इन्जिन आएसँगै वेब क्रलरको प्रयोग कम हुन थाल्यो ।', 'लिकोस', 'सन् १९९५ मा अमेरिकाको कार्नेगी मेलन विश्वविद्यालयले लिकोस नामक एक रिसर्च प्रोजेक्ट सुरु गर्यो । पछि त्यसलाई टेरा नामक कम्पनीले खरीद गर्यो । सन् १९९९ मा यो सबैभन्दा धेरै हेरिने वेबसाइटको रुपमा रहेको थियो । तर टेरासँग गएसँगै यो असफल रह्यो । त्यसपछि कम्पनीलाई दक्षिण कोरियाको एक कम्पनीले खरीद गर्यो । अन्तिममा भारतको एक अनलाइन मार्केटिङ र्फमले लिकोस खरीद गरेको थियो ।', 'हाई भ्यू', 'सन् १९९५ मै अल्टाविस्टा नामको एक अर्को सर्च इन्जिनको जन्म भयो । गुगलको उदयले सबैभन्दा धेरै नोक्सान बेहोरेको कम्पनी पनि यहीँ नै हो । यो सर्च इन्जिन विद्यमान अरु सर्च इन्जिन भन्दा फरक तथा तिब्र थियो । तर गुगल त्यो भन्दापनि अब्बल भएर आयो र बजार कब्जा गर्न सफल भयो । याहुले सन् २००३ मा यसलाई खरीद गर्यो । तर १० वर्षपछि यसलाई बन्द गर्न याहु बाध्य भयो ।', 'एक्साइट', 'सन् १९९५ मा लञ्च भएको एक्साइट सन् ९० को दशकमा अमेरिकाको सबैभन्दा मन पराइएको ब्राण्डमध्येको एक थियो । तर बजारमा आएको ५ वर्षपछि नै यसको पतन सुरु भयो ।', 'याहू', 'याहुले सफलता हासिल गर्यो तर यसका संस्थापक आफ्नो गोजी भर्नमा मात्र लागिपरे । जसका कारण याहुले समय अनुरुप आफुलाई सुधार्न सकेन । सायद गुगलले यहीँ मामिलामा याहुलाई पछार्न सफल भयो ।', 'गुगल कसरी सफल भयो ?', 'गुगल भन्दा अघिपनि सर्च इन्जिनहरु थिए र सफलता पनि प्राप्त गरिरहेका थिए । तर आखिर त्यो के कारण थियो जसले गर्दा गुगल सबैलाई पछार्न सफल भयो ?', 'इन्टरनेटमा गरिने ९० प्रतिशत सर्च गुगलमै हुन्छन् । झण्डै ६० प्रतिशत अनलाइन विज्ञापन पनि गुगलबाटै आउँछन् ।', 'हरेक प्रयोगकर्तालाई एक निजत्वको अनुभुति गराउने कोसिस तथा लगातार केही नयाँ गर्ने कोसिसका कारण गुगलले यो सफलता चुम्न सफल भएको हो । गुगलको एल्गोरिदमले पनि यसमा ठूलो भूमिका निर्वाह गरेको छ ।', 'गुगलका संस्थापक पेज तथा बि्रनले सन् १९९९ मा पेज र्यांक एल्गोरिदम ल्याएका थिए । यसले कुनैपनि वेबपेजलाई उपयोगिताको हिसाबले १ देखि १० को बीचमा श्रेणीकृत गर्दछ ।', 'गुगलको हेल्प साइटमा यसका सर्जकहरुले लेखेका छन् ः तपाइँलाई जवाफ चाहियो, लाखौँ वेबपेज होइन । हाम्रो सिस्टमको आवश्यकताका अनुसार नतिजा दिन्छ ।', 'तर पेज तथा बि्रनले केही शूत्र गोप्य राखेका छन्, जसले गुगललाई अरु सर्च इन्जिनभन्दा पृथक र उत्कृष्ट बनाएको छ । यसलाई गुगलले लगातार परिवर्तन गरिरहन्छ ।', 'सायद गुगलको सबैभन्दा ठूलो उपलब्धि यो हो कि गुगल प्रयोगकर्ताको आवश्यकता बुझ्नमा सफल रहेको छ ।बीबीसी']"
यी हुन् विश्वका सबैभन्दा शक्तिशाली दश महिला इन्जिनियर,"['भनिन्छ STEM सेक्टरमा महिलाको उपस्थिति कमजोर छ । स्टेम अर्थात् Science, Technology, Engineering र Mathematics ।', 'विज्ञान, प्रविधि, इन्जिनियरिङ र गणितको क्षेत्रमा महिलाको उपस्थिति कम भएको पक्कै हो । तर यहीँ क्षेत्रमा केही त्यस्ता शक्तिशाली महिलाहरु पनि छन् जो यस समग्र विश्वका लागि रोल मोडल मात्र बनिरहेका छैनन् आज करोडौँ मानिसले दिनहुँ प्रयोग गर्ने प्रविधिको विकास र विस्तार गरिरहेका छन् ।', 'बिजनेस इनसाइडरले हरेक वर्षझैँ यसपटक पनि सन् २०१८ का विश्वका सबैभन्दा शक्तिशाली ३९ महिला इन्जिनियरको सूचि तयार पारेको छ ।इन्जिनियरिङ पृष्ठभूमिका यी महिला हस्तीहरुले विश्वका चर्चित कम्पनीहरुमा महत्वपूर्ण जिम्मेवारीमा रहेका नेतृत्व गरिरहेका छन् । धेरै चर्चित, लोकप्रिय तथा अत्याधुनिक प्रविधिको विकास गर्दै प्रविधि जगतमा नेतृत्वदायी तथा रोल मोडलको भूमिका खेलिरहेका छन् । बिजनेस इनसाइडरको सूचिमा परेका विश्वका सर्वोत्कृष्ट ३९ महिला इन्जिनियर मध्येका टपटेन महिला यी हुन्ः', '१. गिनी शटवेल :', 'स्पेस एक्स कम्पनीकी अध्यक्ष तथा सिओओ रहेकी शटवेलले यो वर्षको सुरुवातमा स्पेस एण्ड स्याटेलाइट हल अफ फेम उपाधि पाएकी थिइन् । सन् २००२ मा स्पेस एक्स कम्पनी स्थापना हुँदादेखि नै उनी उक्त कम्पनीमा छिन् र सन् २००८ देखि अध्यक्ष रहेकी छिन् । सन् २०१२ मा स्पेस एक्स कम्पनीले अन्तरीक्ष केन्द्रमा अन्तरीक्षयान पठाएसँगै उक्त कम्पनी अन्तरीक्षयान प्रक्षेपण गर्ने विश्वको पहिलो निजी कम्पनी बनेको थियो ।', 'उनकै नेतृत्वमा कम्पनीले जियोस्टेसनरी कक्षमा पनि पहिलोपटक स्याटेलाइट पठाएको थियो । कम्पनीले अन्तरीक्ष विज्ञानको क्षेत्रमा त्यसबाहेक निरन्तर अनेक कार्य गर्दै आएको छ । जसमध्ये अहिले सञ्चालनमा रहेको विश्वकै सबैभन्दा वजनदार फाल्कन हेभी रकेट पनि स्पेस एक्स कम्पनीले नै बनाएको हो ।', '२. एलिसा बोलेर डेभिस', 'उनी जनरल मोटर्स कम्पनीको उपाध्यक्ष हुन् । कम्पनीको ग्लोबल म्यानिुफ्याक्चरिङ अपरेसनका साथै म्यानुफ्याक्चरिङ इन्जिनियरिङ र श्रम सम्बन्ध विभागको नेतृत्व उनले गरिरहेकी छिन् ।', 'उनी कम्पनीको वरिष्ठ नेतृत्व समूहकी एक सदस्य हुन् र उनले सिधै कम्पनीका सिइओ तथा अध्यक्षलाई रिपोर्टिङ गर्दछिन् । विश्वको सबैभन्दा ठूलो गाडी निर्माता कम्पनी जनरल मोटर्समा १ लाख ६५ हजार कर्मचारीले काम गर्दछन् । जसका विभिन्न २० देशमा गरी डेढ सय कारखाना रहेका छन् । डेभिसले निर्माण इन्जिनियरको रुपमा सन् १९९४ देखि जनरल मोटर्समा काम सुरु गरेकी थिइन् ।', '३. मेलिन्डा गेट्स', 'विश्वका दोश्रो धनी व्यक्ति बिल गेट्सकी पत्नी हुन् उनी । बिल तथा मेलिन्डा गेट्स फाउन्डेसनकी सहअध्यक्ष रहेकी मेलिन्डाको परिचय भने केवल बिल गेट्सकी पत्नी मात्र होइन । यिनी लामो समयदेखि विश्वकी प्रभावशाली महिलाको रुपमा रहँदै आएकी छिन् । यहीँ वर्षदेखि उनले प्रविधि क्षेत्रमा महिलाको उपस्थितिलाई मजबुत बनाउनका लागि फाउन्डेसनको तर्फबाट आर्थिक सहयोग तथा लगानीको कदम अघि बढाएकी छिन् ।', '४. प्रिया बालासुब्रमनियम', 'एप्पल कम्पनी अन्तरर्गत कोर टेक्नोलोजी अपरेसन तथा आइफोन अपरेसन विभागको उपाध्यक्ष हुन् उनी । उनले आइफोनको वृहत उत्पादन प्रणालीको सम्पूर्ण सुपरीवेक्षण गर्दछिन् । साथै आइफोनको गुणस्तर तथा मर्मत इकाइको पनि उनले नेतृत्व गर्दछिन् । सन् २००१ देखि एप्पलमा काम थालेकी पि्रया सन् २०१३ देखि आइफोन विभागको प्रमुख बनेकी हुन् । गतवर्ष उनलाई मिचिगन विश्वविद्यालयले इन्जिनियरिङमा सम्मानार्थ विद्यावारिधी उपाधि प्रदान गरेको थियो ।', '५. प्याट्रिसिया गोफोर्थ', 'बुज एलेन ह्यामिल्टन कम्पनीकी उपाध्यक्ष गोफोर्थले झण्डै ३४ सय जना इन्जिनियर तथा वैज्ञानिकहरुको नेतृत्व गर्दछिन् । यो कम्पनीले विभिन्न प्रविधि परियोजनाहरुको निर्माण गर्ने गर्दछ । यसमा विभिन्न कम्पनीहरुका लागि ह्याकिङ प्रतिरोधी प्रणालीको विकास गर्ने, नयाँ आइटी सिस्टमको डिजाइन गर्ने आदि रहेका छन् ।', '६. डायने ब्रेन्ट', 'उनी गुगल अन्तर्गतको गुगल क्लाउडकी सिओओ हुन् । उनी गत नोभेम्बरमा मात्र गुगल कम्पनीमा प्रवेश गरिन् । त्यसअघि झण्डै ३० वर्ष उनले इन्टेल कम्पनीमा बिताइन् । इन्टेलमा उनी डाटा सेन्टर ग्रुपको प्रमुख थिइन् । निकै महत्वपूर्ण जिम्मेवारीका साथ गुगल प्रवेश गरेकी ब्रेन्टले क्लाउड कम्प्युटिङको क्षेत्रमा गुगललाई अमेजन र माइक्रोसफ्टकै तहमा गुगललाई पूराउने लक्ष्य लिएकी छिन् ।', '७. डेनिज डुमास', 'रेड ह्याट कम्पनी अन्तर्गत अपरेटिङ सिस्टम प्लाटर्फमकी उपाध्यक्ष रहेकी डुमासले कम्पनीको फ्लागसिप प्रडक्टको रुपमा रहेको रेड ह्याट इन्टरप्राइज लिनक्सको विभाग सम्हालेकी छिन् । यो लिनक्सको सबैभन्दा सफल कमर्सियल संस्करण हो । लिनक्स विश्वको लोकप्रिय ओपन सोर्स सफ्टवेयर अपरेटिंंग सिस्टम हो ।', '८. अन्जुल भाम्भरी', 'एडोब कम्पनी अन्तर्गत प्लाटर्फम इन्जिनियरिङकी उपाध्यक्ष रहेकी भाम्भरी विश्वव्यापी रुपमा झण्डै ३ सय इन्जिनियरहरुकेा नेतृत्व गर्दै आएकी छिन् । उनी कम्पनीको क्लाउड प्लाटर्फम सेवाको लागि उत्तरदायी छिन् । साथै उनी नेतृत्वको वैज्ञानिक समूहले आर्टिफिसियल इन्टेलिजेन्स तथा मेसिन लर्निङ जस्ता प्रविधिको विकासमा पनि काम गरिरहेको छ ।', '९. पाउला स्मिथ हार्टली', 'लकहीड मार्टिन कम्पनीकव् महाप्रबन्धक तथा उपाध्यक्ष रहेकी हार्टलीलेे कम्पनी अन्तर्गत रोटरी तथा मिसन सिस्टमका साथै एडभान्स्ड प्रडक्ट सोलुसन्स युनिटको नेतृत्व गर्दछिन् । उनी नेतृत्वको टोलीले सैन्य सञ्चार, सुरक्षा, विमानको ककपिट, निगरानी तथा हतियार आदिको क्षेत्रका प्रविधिको निर्माण गर्ने गर्दछ । गत वर्ष उनको नेतृत्वमा विश्वकै सबैभन्दा शक्तिशाली लेजर उपकरणको निर्माण गरिएको थियो । जुन अमेरिकी सेनाले प्रयोग गर्दै आएको छ ।', '१०. कोर्लिस मुर्रे', 'एबोट कम्पनी अन्तर्गत गुणस्तर, नियमन तथा इन्जिनियरिङ सेवा विभागकी वरिष्ठ उपाध्यक्ष रहेकी मुर्रेले झण्डै डेढ सय देशमा रहेको उक्त विभाग अन्तर्गतका कार्यहरुको नेतृत्व गर्दछिन् । उनले विज्ञान तथा प्रविधिको क्षेत्रमा महिलाको उपस्थिति बढाउन तथा विद्यार्थीहरुलाई यस क्षेत्रमा आकर्षित गर्नका लागि समेत विभिन्न कार्यक्रमहरु सञ्चालन गरिरहेकी छिन् ।', 'बिजनेस इनसाइडरबाट']"
युट्युबलाई टक्कर दिँदै फेसबुकको भिडियो सर्भिस ‘वाच’,"['सोसल नेटवर्किङ साइट फेसबुकले आफ्नो छुट्टै भिडियो स्ट्रिमिङ्ग सर्भिस फेसबुक वाच सबै प्रयोगकर्ताका लागि सार्वजनिक गर्ने भएको छ । हाल यो सेवा अमेरिकी प्रयोगकर्ताका लागि पछिल्लो एक वर्षदेखि उपलब्ध हुँदै आएको थियो ।', 'फेसबुकको यो नयाँ सेवाले प्रयोगकर्तालाई व्यापक विकल्प उपलब्ध गराउनेछ । जहाँ प्रयोगकर्ताले आफुलाई मनपर्ने शो छनोट गर्न सक्दछन् । जसमा चर्चित ब्राण्डदेखि नयाँ खेलाडिसम्मका शो देख्न सकिनेछ । यसका साथै न्यूज फिडमा सेभ गरिएका क्लिपहरु पनि यसमा हेर्न सकिन्छ ।', 'धेरै दर्शकले हेर्ने भिडियोमा युट्युबमा झैँ गरी विज्ञापन पनि देखिनेछन् । तथापि सुरुवातमा चाहीँ अमेरिका, बेलायत, आयरल्याण्ड, अष्ट्रेलिया र न्युजिल्याण्डमा मात्र यस्तो विज्ञापन सेवा उपलब्ध हुनेछ । भिडियोबाट हुने मुनाफा चाहीँ भिडियो अपलोड गर्ने प्रयोगकर्ता र फेसबुकले बाँड्नेछन् । जसमा निर्मातालाई ५५ प्रतिशत र फेसबुकलाई ४५ प्रतिशत हिस्सा प्राप्त हुनेछ ।', 'फेसबुकले बुधबार नै यो सेवा सुरु हुने मिति घोषणा गर्नेवाला थियो । तर जानकारी लिक भएका कारणले गर्दा पूर्वनिर्धारित मितिमा घोषणा गरेन ।', 'वाच सर्भिस नाम दिइएको फेसबुकको यो भिडियो स्ट्रिमिंग सेवालाई युट्युबको प्रतिद्वन्दी मानिएको छ ।', 'तर फेसबुकको यो सर्भिसले केवल युट्युबमा मात्र नभै परम्पारगत टिभी च्यानल तथा नेटफ्लिक्स, अमेजन भिडियो, बीबीसी आइप्लेयर तथा फेसबुकको आफ्नै इन्स्टाग्राम टिभी जस्ता अनलाइन आउटलेटहरुलाई पनि चुनौति पस्किने बताइएको छ ।', 'पछिल्लोपटक सार्वजनिक एक रिपोर्ट अनुसार अमेरिकामा परीक्षणमा रहेको फेसबुकको वाच सर्भिसलाई प्रयोगकर्ताले खुबै रुचाएका छन् ।', 'डिफ्युजन नामक समूहरुले १६ सय ३२ वयस्क फेसबुक प्रयोगकर्तामा यस विषयमा सर्भेक्षण गरेको थियो । जसमा ५० प्रतिशतले फेसबुकको वाच सर्भिसका बारेमा नसुनेको बताए । जबकी २४ प्रतिशतले यस विषयमा थाहा भएपनि प्रयोग नगरेको बताए जबकी १४ प्रतिशतले हप्तादिनमा एकपटक प्रयोग गर्ने ग्रेको बताए ।', 'त्यस्तै अर्को रिपोर्ट अनुसार फेसबुक वाचका कतिपय शो हरु लाखौँ दर्शकले हेर्ने गरेका छन् । कतिपयले त ती शो हरु पटक पटक हेर्ने गरेका छन् ।', 'फेसबुकको यो प्लेटफर्मकै लागि समेत विशेष कार्यक्रम तयार गर्न केही ठूला कलाकार तथा सेलिब्रेटीहरुले काम गरिरहेका छन् । जसमा जेडा पिंकेट स्मिथ एक हुन् । उनले टक शो ‘रेड टेबल टक’ उत्पादनमा काम गरिरहेका छन् । त्यस्तै एलिजावेथ ओल्सेन ‘सरी फर योर लस’ मा देखा पर्नेछिन् । यो नाटकको आउँदो महिला प्रिमियर गरिनेछ । त्यस्तै फेस त वाइल्ट नामक रियालिटी शो लिएर बेलायती साहसिक यात्री बेयर ग्रिल्स आउँदैछन् ।', 'फेसबुकको यो भिडियो सर्भिसका लागि एबीसी, फक्स न्यूज, वाइस तथा बजफिड लगायतले समेत कार्यक्रम तयार गरेका छन् ।', 'फेसबुकका अनुसार यो सर्भिसले मानिसहरुलाई अन्तरक्रिया गर्नमा सहयोग गर्नेछ ।', 'फेसबुक कम्पनी अन्तर्गत भिडियो विभागका उपाध्यक्ष फुड्जी सिमोका अनुसार उत्पादित सामाग्रीहरुका विषयमा साथीभाई, अन्य फ्यान तथा स्वयं निर्माताहरुसँग पनि कुराकानी गर्न सकिनेछ ।', 'सिमो वाच पार्टी फिचरका बारेमा बताउँछिन् । उनका अनुसार यस फिचरको सहयोगले दुईननाले एकसाथ शो हेर्न सक्दछन् । यसका अलावा इन्गेजमेन्ट बढाउनका लागि भिडियो उत्पादकले मत सर्भेक्षण, च्यालेन्ज, क्विज आदि समेत चलाउन सक्दछन् ।', 'फेसबुकको वाच सर्भिसका लागि भिडियो सामाग्री तयार गर्न चाहनेहरुका लागि केही योग्यता हुनु आवश्यक छ । त्यसका लागि भिडियो ३ मिनेट भन्दा लामो हुनुपर्दछ । दुई महिना भित्रमा उक्त भिडियोलाई कम्तिमा ३० हजार मानिसले एक मिनेट हेरेको हुनुपर्दछ । त्यस्तै १० हजार भन्दा धेरै फलोअर्स हुनुपर्दछ भने कार्यालय एड ब्रेकवाला सुविधा उपलब्ध भएको देशमा हुनुपर्दछ ।', 'विश्लेषकहरुका अनुसार यी शर्तहरु स्वतन्त्र भिडियो निर्माताहरुका लागि फाइदाजनक हुनेछन् । युट्युब आफैल्े आफ्नो विज्ञापन कार्यक्रम चलाउने लगायतका युट्युबका नितीहरुका कारण पनि भिडियो निर्माताहरुले समस्या झेल्ने गरेका छन् । त्यस्ता मानिसहरुका लागि फेसबुकको वाच सर्भिस राम्रो विकल्प हुनसक्ने बताइएको छ ।', 'फेसबुकका अनुसार फ्रान्स, जर्मनी, नर्वे, मेक्सिको तथा थाइल्याण्ड लगायतका देशका निर्माताका लागि सेप्टेम्बर महिनादेखि एड ब्रेक सुविधा उपलब्ध हुनेछ ।', 'बीबीसी', '', '']"
पोखरा महानगरका १० ठाउँमा फ्री वाइफाई,"['१८ भदौ, पोखरा । पोखराका विभिन्न १० ठाउँमा फ्री (निशुल्क) वाइफाई सेवा उपलब्ध हुने भएको छ । पोखरा महानगरपालिकाले वल्र्ड लिंक प्रालिसँग मिलेर १० ठाउँमा निशुल्क वाइफाई सेवा उपलब्ध गराउन लागेको हो ।', 'निशुल्क वाइफाई उपलब्ध गराउने विषयमा महानगरपालिका र वल्र्ड लिंक प्रालिबीच सोमबार सम्झौतापत्रमा हस्ताक्षर भएको छ । सम्झौतापत्रमा पोखरा महानगरपालिकाका मेयर मानबहादुर जिसी र वल्र्ड लिंक प्रालिका सिईओ केशव नेपालले हस्ताक्षर गरे ।', 'सम्झौतापत्र अनुसार पोखराको विन्ध्यवासिनी मन्दिर, महेन्द्रपुल, वडा नम्बर ५ को चिल्डे्रन पार्क, बाराहीघाट, मनिपाल अस्पताल, कोमागाने अस्पताल, डेभिजफल, सिसुवा अस्पताल, बेगनासतालको मन्दरेपार्क र लायन्स सामुदायिक अस्पतालमा निशुल्क रुपमा वाइफाई सेवा उपलब्ध हुनेछ । सामाजिक उत्तरदायित्व अन्तगर्त वल्र्ड लिंकले पोखरा केही ठाउँमा निशुल्क वाइफाई सेवा उपलब्ध गराउन लागेको प्रालिका सिइओ केशव नेपालले बताए ।', 'पोखरा महानगरपालिकाका मेयर मानबहादुर जिसीले पोखरालाई स्मार्टसिटी बनाउने अवधारण अनुसार महानगरबासीलाई इन्टरनेटमार्फत् घरघरमै सेवा पुर्\u200dयाउन महानगर लागि परेको बताए ।', 'आगामी दिनमा निशुल्क वाइफाई सेवालाई अझ विस्तार गरिने जिसीको भनाइ । वर्ल्ड लिंक पोखरा शाखाका प्रमुख युसफ श्रेष्ठले आगामी एक महिना भित्र १० ठाउँमा निशुल्क वाइफाई सेवा उपलब्ध हुने बताए । यसअघि वर्ल्ड लिंकले पश्चिमाञ्चल क्षेत्रीय अस्पताल र पोखरा विमानस्थलमा फ्री वाइफाई उपलब्ध गराउँदै आएको छ । निशुल्क वाइफाई सेवा लिमिटेड हुने श्रेष्ठले बताए ।', 'तीन वर्षको लागि गरिएको सम्झौताापत्रमा वाइफाई जडानको लागि आवश्यक पर्ने विद्युतको व्यवस्थापन महानगरपालिकाले गर्नेछ ।']"
गुगलले बन्द गर्दैछ गुगल प्लस ?,"['सन् २०११ मा निकै तामझाम तथा चर्चाका साथ गुगलले आफ्नो सोसल मिडिया प्लाटर्फम गुगल प्लस लञ्च गरेको थियो । तर अथक प्रयासका बाबजुत गुगल प्लसले इन्टरनेट प्रयोगकर्ताबीच लोकपि्रयता हासिल गर्न सकिरहेको छैन ।', 'फलतः गुगल प्लस प्लाटर्फमको ढोका बन्द गर्ने अन्तिम टुंगोमा गुगल पुग्न लागेको चर्चा सुरु भएको छ ।', 'यसको पहिलो पाइलाका रुपमा गुगल फ्रान्सले औपचारिक घोषणा गरेको छ । गुगल फ्रान्सको अफिसियल गुगल प्लस पेजमा राखिएको जानकारी अनुसार यहीँ हप्तादेखि गुगल प्लसको ढोका बन्द गरिनेछ ।', 'गुगल प्लसमा रहेका गुगलका फलोअर्सहरुलाई पनि अब कम्पनीको अफिसियल फेसबुक पेज तथा टि्वटर ह्याण्डलमा रिडाइरेक्ट गरिनेछ ।', 'गुगलले भनेको छ ः हामीलाई थाहा छैन यसलाई कसरी घोषणा गर्ने ? तर गुगल प्लसमा रहेको गुगल प्लस पेजले यहीँ सप्ताहन्त देखि ढोका बन्द गर्दैछ । यत्तिका वर्षसम्मको योगदानका लागि सबैलाई धन्यवाद ।', 'गुगलले आफुले चालेको पछिल्लो कदमको कारण भने खुलाएको थिएन । यद्यपि गुगल फ्रान्सले गुगल प्लसको पेजमा पछिल्लो ४६ हप्तायता कुनै पोष्ट गरेको थिएन । यसले पनि गुगल प्लस निस्क्रिय नरहेको प्रष्ट हुन्छ । पछिल्लो पटक गरेको सेवा बन्द गर्ने घोषणाको पोष्ट सम्ममा उक्त पेजमा ४ लाख ७१ हजार फलोअर्स थिए ।', 'फ्रान्समा गुगल प्लसको अफिसियल पेज बन्द भएसँगै त्यसलाई अन्य देशमा पनि निरन्तरता दिइने सम्भावना छ ।', 'गत फेब्रुअरीमा गुगल प्लसका इन्जिनियरिङ म्यानेजरले एन्ड्रोइड प्रयोगकर्ताका लागि नयाँ भर्सनको गुगल प्लस ल्याउन लागिएको खुलासा गरेका थिए । तर त्यस्तो घोषणा गरेको ६ महिना भैसक्दा पनि गुगलले कुनै नयाँ प्रडक्ट ल्याएको छैन । उल्टै गुगल प्लसको अफिसियल पेज नै बन्द गर्ने कदमको सुरुवात भएको छ । यसबाट गुगल प्ल्सका बारेमा गुगलले आगामी दिनमा कुन निर्णय लिने हो अन्योल भएको छ ।', 'स्मरण रहोस् विश्वमा गुगल प्लसका झण्डै ५० करोड प्रयोगकर्ता छन् ।एजेन्सीको सहयोगमा']"
एप्पलपछि अमेजन बन्यो ट्रिलियन डलर कम्पनी,"['इ कमर्श कम्पनी अमेजन १० खर्ब डलर बजार मूल्य भएको विश्वको दोश्रो कम्पनी बन्न सफल भएको छ ।', '१० खर्ब अर्थात् १ ट्रिलियन डलरको कोशेढुंगा पार गर्ने विश्वको पहिलो कम्पनीको रुपमा रहेको एप्पललाई पछ्याउँदै अमेजनले इतिहास रचेको हो ।पछिल्लो समय तिव्र गतिमा शेयर मूल्यमा बढोत्तरी भैरहेको अमेजनको प्रति शेयर मूल्य २ हजार ५० डलर नाघेसँगै अमेजन कम्पनीको बजार मूल्य १० खर्ब डलर पुगेको हो ।', 'एप्पलले गत महिना मात्रै यो सफलता हात पारेको थियो ।', 'स्मरण रहोस् ५० दिनअघि मात्र अमेजनले एकदिनमा १० करोड सामान किनमेलको इतिहास कायम गरेको थियो । वाषिर्क प्राइम डे को दिनमा अमेजनले अनलाइन किनमेलमा नयाँ रेकर्ड कायम गरेको थियो ।', 'अमेजन प्राइम डेसँगै कम्पनीको सफल प्रडक्टको रुपमा रहेको अमेजन वेब सर्भिस र अमेजन लजिस्टिक्सका कारण अमेजनलाई १० खर्ब डलरको कोशेढुंगा पार गर्न सहज भएको बताइएको छ ।', 'हार्डवेयरको क्षेत्रमा फायर फोनसँगै स्मार्टफोन व्यवसायमा असफलता हात पारेपनि स्मार्ट एसिस्टेन्ट स्पिकर इकोबाट अमेजनले सफलता प्राप्त गरिरहेको छ ।एजेन्सी']"
"ग्यालेक्सी नोट-९ को बिक्री सुरु, यस्तो छ अफर","['८ भदौ, काठमाडौं। इलेक्ट्रोनिक्सका आइटी र मोवाइल कम्युनिकेसन विभागका ग्लोवल अध्यक्ष तथा कार्यकारी अधिकृत डिजे कोहले आयोजना गरेको एक भव्य समारोहका विच सामसुङले आफ्नो अहिलेसम्मै सबैभन्दा शक्तिहाली नोट ग्यालेक्सी नोट-९ सार्वजनिक गरेको छ ।', 'मिडिया, आफ्ना साझेदार संस्था र ग्यालेक्सी-९ का प्रशसंकहरु सहभागी सो कार्यक्रममा पश्चिम एसियाली मुलुकहरुबाट छानिएका ९ जना सामसुङका निष्ठावान व्यक्तिहरुलाई कोहले नोट-९ को पहिलो लट प्रदान गरे । ग्यालेक्सी नोट-९ सामसुङको अध्याधुनिक प्रविधिको पछिल्लो श्रंखला हो ।', 'सम्पूर्ण हिसावले नयाँ यो ग्यालेक्सी-९ फोनले अधिक्तम कार्य सम्पादन गर्दछ । जस्तै यसमा व्लुटुथ सहितको नयाँ एस पेनको कनेक्टीभिटी राखिएको छ जसले तपाईलाई सेल्फी लिन, रिमोटको जस्तै प्रस्तुतीकरण गर्न सहयोग गर्दछ । यसको क्यामरा अहिलेसम्मकै इन्टिलिजेन्स क्यामराको रुपमा स्थापित छ । साथै, यसका सम्पूर्ण रुपले नयाँ डेक्स मोड राखिएको छ जसले तपाईलाई पिसिको जस्तै अनुभुति दिलाउँछ, खाली त्यका लागि एचडिएमआई केवलको आवश्यकता पर्दछ ।', '‘सामसुङका दक्षिण पश्चिम एसिया क्षेत्रका ७०,००० कर्मचारीहरुको तर्फबाट ग्यालेक्सी नोट-९ प्रस्तुत गर्न पाउँदा आज मलाई निकै खुसी लागेको छ । यस क्षेत्रमा सामसुङ सन् १९९५ मा प्रवेश गरेको हो र हामीसँगै अगाडि बढिरहेका छौं र यो क्षेत्रमा हामी निकै प्रिय मोवाइल व्राण्ड वनेका छौ,’सामसुङ इलेक्ट्रोनिक्सका आइटी र मोवाइल कम्युनिकेसन विभागका ग्लोवल अध्यक्ष तथा कार्यकारी अधिकृत डिजे कोहले भने, नोटको प्रशंसक सामसुङप्रति एकदमै निष्ठावान छन् र उनीहरु के चाहान्छन् हामीलाई राम्रोसँग थाहा छ । ग्यालेक्सी -९ नै त्यस्तो फोन हो जुन उनीहरुको व्यस्त जीवनसँग मिल्लोजुल्दो छ ।’', 'यसमा रहेको ४,००० व्याट्री दिनभर कुरा गर्न, गेम खेल्न, विहानदेखि रातीसम्म फिल्म हेर्न पर्याप्त हुन्छ । दिनमा व्याट्री चार्च गर्नुपर्ने झन्झबाट मुक्ति हुन्छ ।', 'नेपालमा विक्री हुने ग्यालेक्सी नोट-९ मा आन्तरिक भण्डारण क्षमता १२८ जिवी रहेको छ । यसका साथै माइक्रोएसडी कार्ड यसमा ५१२ एमबी इन्सर्ट गर्न सक्ने क्षमता रहेको छ, यसको १ टिवी मा तपाईको आफ्नो मनपर्ने फोटो, भिडियो र एप्स राख्नका लागि पर्याप्त ठाउँ रहेको छ र तपाई एकदमै निर्धक्क भए हुन्छ । अर्थात, तपाईले आफूलाई आवश्यक पर्ने धेरै कुरा भण्डारण गर्न सक्नुहुन्छ, हटाउन आवश्यक छैन् ।', 'कम्पनीकाअनुसार यो एकदमै शक्तिशाली स्मार्ट फोन हो जसमा अग्रणी १० एनएम प्रोसेसर र नेटवर्कलाई अझ तिव्र वनाउने प्रविधी हुन्छ र जसमा वजारमा उपलब्ध भएको १.२ जिगावाइट्स छ जसले कुनै पनि कुरा डाउनलोड गर्नका लागि सहजीकरण गर्ने गर्दछ । यसमा उद्योगको उत्कृष्ट र सामसुङको कार्वन कुलिङ सिस्टम रहेको छ, जसले गर्दा अहिलेसम्मकै सबैभन्दा स्थीर काम गर्ने खालको छ ।', 'रिमोटजस्तै एस पेन', 'एस पेन नोटका विभिन्न श्रंखलाहरुको सिग्नेचर विशेषता हो र उपभोक्ताले यसलाई उनीहरुको पहिचान वनाईरहेको छ । स्मार्ट फोनले के गर्न सक्छ भन्ने धारणलाई सामसुङले निकै विस्तृत वनाएको छ । पहिला यो एउटा लेख्ने र कोर्ने औजरको रुपमा शुरु भयो र अहिले यो उनीहरुको हातमा वढी शक्ति र नियन्त्रण राख्ने वन्न पुगेको छ ।', 'न्यून उर्जाको व्लुटुथ सपोट भएको नयाँ एस पेनले वास्तवमा नै नयाँ ढंगले यसको प्रयोग गर्ने वाटोहरु देखाएको छ । अहिले एक क्लीकमा नै हामी सेल्फी लिन, सामूहिक तस्वीर दिन, हाम्रो प्रस्तुती गर्न, भिडियो खेल्न र भिडियो प्ले र पज गर्न सकिन्छ र अन्य धेरै काम गर्न सकिन्छ ।', 'यसले एउटा रिमोटकोजस्तै काम गर्न जसले तपाईको फोनलाई नियन्त्रण गर्न सहयोग गर्दछ । यस वर्षको अन्तिमसम्म यसका डेभलपरहरुले एस पेनको नयाँ, ब्लुटुथ लो इनर्जी बीएलई सर्पोट उनीहरुको एप्समा एकिकृत गर्नेछन् ।', 'कुनै पनि मान्छेलाई व्यवसायीक फोटो लिन गाह्रो पर्छ तर नोट ९ ले यसलाई सजिलो बनाइदिन्छ । सामसुङले यस उद्योगलाई नै नेतृत्व प्रदान गर्ने नयाँ क्षमता सहितको प्रविधीको विकास गरेको छ जसले पूर्णत सही तस्वीर खिच्न सकिन्छ ।', 'कम्पनी यो अहिलेसम्मकै उत्कृष्ट र स्मार्ट फोन भएको बताउँछ । यसले कुनै पनि फोटोको तत्वहरु जस्तो दृश्य र कुनै वस्तु पत्ता लगाउन इन्टिलिजेन्सको प्रयोग गर्ने गर्दछ र स्वचालिकत रुपमा नै २० वटा वर्गमा विभाजित गर्ने गर्दछ । यसले वोल्ड कलरका साथै अन्य विषयहरु समेत प्रत्याभुत गर्ने गर्दछ ।', 'यो फोनको प्रयोगकर्ताले नराम्रो फोटोहरुको बारेमा चिन्ता लिनु पदैन् किनभने केही गल्ती र कमजोरी भएमा त्यो पत्ता लगाउने प्रविधी जडान गरिएको छ जसले गर्दा कुनै गल्ती हुन गएमा अर्काे तस्वीर लिन सकिन्छ। फोटो राम्रो नआएमा त्यसको तुरुन्तै सूचना आउने गर्दछ र लेन्समा समस्या आएमा तथा पछाडीको लाइनको तस्वीरको गुणस्तरमा असर गरेमा त्यो पनि तत्काल पत्ता लाग्दछ ।', 'यो एकदमै एडभान्स इन्टिलिजेन्स विशेषत र पि्रमियम हार्डवर्यरको अद्धितिय समिश्रण हो । यो अहिले वजारमा रहेका मध्ये सबैभन्दा उत्कृष्ट क्यामरा भएको फोन हो । यसमा नचाहिँदो वस्तुहरुलाई कम गर्न सकिने एकदमै नविनत्तम प्रविधी रहेको छ ग्यालेक्सी एप्स- ९ मा रहेको क्यामरा वजारमा रहेको सबैभन्दा राम्रो र उपयुक्त हो। यसमा दुईवटा एपेरेचर लेन्स रहेको छ जसले मान्छेको आँखाले जस्र्तैे प्रकाशलाई समायोजन गर्न सक्छ । । कम प्रकाश भएको समयमा होस अथवा वढी प्रकाश भएको अवस्था होस, यसले एकदमै स्पष्ट र सफा फोटो खिच्ने गर्दछ । यसले ९६० एफपिएसको भिडियो खिच्न सक्ने सुविधा पनि दिएको छ ।', 'सामसुङको डिजाइनको सम्पदाको आधारशिला भनेको नै यसको अनन्त डिस्प्ले हो र सामसुङ नोट-९ को अहिलेसम्मको नोटमा प्रयोग भएको ऐज- टु-एज डिस्प्ले हो । द ६.५ इन्च क्युएचडी प्लस सुपर एमोलेड इन्फिनिटी डिस्प्लेले वास्तवमा नै तपाईलाई मल्टी मिडियाको अनुभव दिलाउँछ ।', 'यसको अनन्त डिस्प्लेलाई स्टीरियो स्पीकरले पुरित गरेको छ, जुन एकेजीका माध्यमले वज्ने गर्दछन् । मनोरन्जको लागि यसमा डबी एटम्स इम्पैेसिभ अडियो रहेको छ । अहिलेसम्म कुनै पनि मोवाइल भिडियो यति गुणस्तरीय र उत्कृष्ट देखिएको थिएन, जुन ग्यालेक्सी नोट-९ मा रहेको छ । ग्यालेक्सीको नोट युटवमा रहेको सिग्नेचर डिाभइस वास्तवमा नै उत्कृष्ट खालको युट्युवको अनुभूति दिलाउँछ ।', 'ग्यालेक्सी नोट-९ ले सामसुङ डेक्सँग पिसीको जस्तै अनुभूति दिलाउँछ । यसलाई उपभोक्ताले कुनै प्रस्तुती, फोटो सम्पादन र आफूलाई मन पर्ने कुनै शो ठूलो पर्दामा हेर्न सकिन्छ । फोनको कारणले नै यो सबै सम्भव भएको छ ।', 'तपाईले आफ्नो नोट-९ एचडिएमआई एडप्टर मार्फत फोनलाई टिभी र मोनिटरसँग जोडन सक्नुहुन्छ । जव मनिटरमा जोडिन्छ, यसले भर्चुअल डेस्कटपको निर्माण गर्दछ र यसले पूर्ण रुपमा काम गर्ने दोस्रो स्क्रीनको रुपमा समेत काम गर्ने छ । भिडियो हेरिरहेको समयमा एस पेनका माध्यमले नोटहरु वनाउन सकिन्छ । यसलाई ट्रयाक प्याडको रुपमा प्रयोग गर्न सकिन्छ, यसलाई राइट क्लिक, ड्रयाग र मोनिटरमा विभिन्न विनडोजको रुपमा प्रयोग गर्न सकिन्छ । यति धेरै उत्पादनशिल हुने विषय कहिले पनि सिजलो काम थिए ।', 'वास्तविक फ्लागसिपको मापक', 'सामसुङका पि्रमियम प्रविधीका मापदण्डहरु ग्यालेक्सी नोट-मा रहेका छन्ः तिव्र तार रहित चार्जिङ, आइपि ६८ को पानी र धुलो प्रतिरोधक छ , यसमा हाइवि्रड दुईवटा सिमत जसमा सामसुङ हेल्थ र सामसुङ पे रहेका छन् ।', 'यो विश्वासिलो, डिफेन्स ग्रेड नक्स सेक्युरिटी प्लेटर्फम, वायोमेटि्रक सेक्युरिटी प्लेर्फम, फिङगर पि्रन्ट स्याक्निङ, आइआरआईस स्क्यानिङ, अनुहार चिन्ने क्षमता र महत्वपूर्ण सूचनालाई सुरक्षित राख्न सक्ने विशेषताहरु रहेका छन् ।', 'उपलब्धता र अफरहरु', 'ग्यालेक्सी नोट-९ नेपाली वजारमा अगष्ट ३१ देखि नेपाली वजारमा उपलब्ध हुने छ । यसको मुल्य १ लाख ९ हजार, ९०० रहेको छ जसमा १२८ जिवी हुने छ । ग्यालेक्सी नोट-९ मिडनाइट कालो र मेटालिक कपर रंगमा उपलब्ध हुनेछ , साथै मिल्ने एस पेन पनि उपलब्ध गराइने छ । ओसियन निलो कलर चाहि पहँलो एस पेनसँग आउने छ ।', 'यो किन्दा एनसेलको १८००० एमवीको डाटा प्याक पाइन्छ । शिखर इन्स्योरेन्समा एक वर्षको टुटफुटको विमा सुविधा र सजिलो ईएमआईएस विभिन्न वैङकबाट प्राप्त हुनेछ ।', 'प्रि वुकिङको समयमा प्रयोगकर्तालाई एउटा एचडीएमआई एडप्टर र एउटा छालाको कभर अथवा १० हजार अतिरित्त र एचडिएमआई एडप्टर र एउटा २४ सामसुङ करर्भ मोनिटर प्रदान गरिने छ । प्रयोगकर्ताले अन्य धेरै फाइदा र गिफ्टहरु प्राप्त गर्ने छन् ।\xa0\xa0टर्किस एयरलाइन्सको टिकटको इकोनोमी क्लासमा\xa0१० प्रतिशत र विजनेस क्लासमा १५ प्रतिशत डिसकाउन्ट दिइनेछ ।\xa0नेपाली ४००० रुपियामा मा मारुनी स्याचुरी लजमा र ५००० मा वाटर फ्रन्ट रिसोर्टमा, वुद्धमाय गार्डेन अथवा होट पार्क भिलेजमा, डिनरको रकम ३००० वढी भएमा एक वोतल वाइन, र वोटिङको सुविधा पनि अफर गरिएको छ ।', 'एडिडास, लेभिस र रेवुकको नयाँ कपडामा १० प्रतिशत छुट,\xa0४५०० को मेरिडियन फेसियल र लेट मि इनमा अन्य धेरै प्रकारका सेवा,\xa0\xa0वयोदा अस्पतलामा पुरा शरीर जाँचमा १५ प्रतिशतसम्म छुट लगायतका अफर छन् ।', 'पहिला नै वुकिङ गर्नेहरुको विचमा लक्की ड्र गरिने छ । पहिलो हुनेलाई टर्किश एयरलाइन्सको आतेजाते टिकट उसले चाहेको गन्तव्यको प्राप्त गर्ने छन् भने अनर अपले हिमालय फ्रन्ट रिसोर्ट अथवा वाटर फ्रन्ट रिसोर्टलाई दुई दिन बस्ने पाउने छ ।']"
छिट्टै आउँदैछ नोकिया सेभेन,"['एचएमडी ग्लोबलले पछिल्ला महिनाहरुमा लगातार मिड रेन्ज तथा बजेट स्मार्टफोन लञ्च गरिरहेको छ ।', 'अहिलेसम्म कम्पनीले नोकिया ६.१ प्लस, नोकिया ६.१, नोकिया ५.१ प्लस, नोकिया ५.१, नोकिया ३.१ र नोकिया २.१ बजारमा ल्याइसकेको छ ।', 'अब कम्पनीले नयाँ स्मार्टफोन लञ्च गर्ने तयारी गरिरहेको छ ।', 'एचएमडीले नोकिया मोबाइल ताइवानको ट्वीटर ह्याण्डलमा एक नयाँ स्मार्टफोनको लञ्चिङसँग सम्बन्धित जानकारी शेयर गरेको छ ।', 'यद्यपि, कम्पनीले आगामी स्मार्टफोनको नाम खुलाएको छैन । तर अनलाइनमा आइरहेका रिपोर्ट अनुसार कम्पनीले नोकिया एक्स सेभेन लञ्च गर्ने तयारी गरिरहेको छ ।', 'यसअघि नोकिया एक्स फाइभ र नोकिया एक्स सिक्स चीनमा लञ्च गरेको केही हप्तापछि नै कम्पनीले नोकिया ५.१ प्लस र नोकिया ६.१ प्ल्सको ग्लोबल लञ्च गरेको थियो । कम्पनीले नोकिया एक्स सेभेनलाई विश्वव्यापी रुपमा नोकिया ७.१ प्लस जस्तै रुपमा लञ्च गर्ने सम्भावना रहेको बताइएको छ ।', 'फेसबुकमा पोष्ट गरिएको टिजर तस्वीरमा स्मार्टफोनको अगाडिको भागलाई क्यामरा एपसँगै देखाइएको छ । यसको अर्थ यो छ कि आगामी स्मार्टफोनको सबैभन्दा महत्वपूर्ण विशेषता लो लाइट फोटोग्राफी फिचरयुक्त क्यामरा हुनेछ ।', 'फेसबुक पोष्टका अनुसार स्मार्टफोनमा १९ः९ आस्पेक्ट रेसियोवाला डिस्प्ले हुन सक्दछ । यद्यपि फोनमा नच डिस्प्ले हुने वा नहुने विषयमा खुलाइएको छैन ।', 'कम्पनीको ताइवानस्थित फेसबुक पेजमा आगामी स्मार्टफोनका बारेमा जानकारी शेयर गरिएको थियो । ताइवानपछि स्मार्टफोनलाई अन्य बजारमा लञ्च गरिने विश्वास गरिएको छ । यद्यपि, अहिले उक्त पोष्टलाई हटाइएको छ।', 'नोकिया एक्स सेभेनका बारेमा पछिल्लो केही समयदेखि लगातार विभिन्न खबरहरु सार्वजनिक हुँदै आएका छन् । अघिल्लो महिनामा स्मार्टफोनको डिस्प्ले प्यानलको एक तस्वीर लिक भएको थियो । त्यसमा नोकिया एक्स फाइभ र एक्स सिक्सकै जस्तो डिस्प्लेको माथिल्लो भागमा नच देखिएको थियो ।', 'नोकिया एक्स सेभेनमा ६ इन्चको स्क्रिन, क्वालकोम स्नापड्रागन ७१० प्रोसेसर, ४ जिबीको र्याम तथा ६४ जिबी इनबिल्ट स्टोरेज हुन सक्नेछ ।', 'एजेन्सी']"
दिगम्बर झालाई फेरि दूरसञ्चार प्राधिकरणको नेतृत्व,"['२४ भदौ, काठमाडौं । दिगम्बर झाले नेपाल दूरसञ्चार प्राधिकरणको अध्यक्ष पद सम्हालेका छन् । आइतबार उनले सञ्चारमन्त्री गोकुल बास्कोटासँग पद तथा गोपनीयताको सपथ लिए । र, कार्यालय पुगेर पदबहाली पनि गरे ।', 'दूरसञ्चार प्राधिकरण ठूलो बजेट भएको दूरसञ्चचार नियामक निकाय हो । गत बिहीबार मन्त्रिपरिषदको बैठकले फेरि झालाई अध्यक्षमा नियुक्त गर्ने निर्णय लिएको थियो ।', 'यसअघि नेपाल आयल निगमको पनि नेतृत्व गरेका झाले अबको ५ वर्ष प्राधिकरणमा अध्यक्षको भूमिका निभाउनेछन् । वैशाखदेखि नै झामाथि आर्थिक अनियमितताको आशंकामा सरकारले प्राधिकरणमार्फत अघि बढाइका परियोजनाको काम गर्न रोकेको थियो ।', 'एक अध्ययन समिति बनाएर प्राधिकरणको काम कारवाहीबारे प्रतिवेदन पनि बनाइएको थियो । अध्ययनले प्राधिकरणमा चरम विकृति मौलाएको निश्कर्ष निकाल्दै प्रतिवेदन दिएपछि असारमा उनलाई पदबाट बर्खास्त गरिएको थियो ।', 'बर्खास्त भएपछि थमौतिका लागि सर्बोच्च अदालत पुगेका झाले नाटकीय ढंगले मुद्दा नै फिर्ता लिए । त्यसपछि उनलाई पुनः सीधै अध्यक्ष बनाउने प्रस्ताव मन्त्रिपरिषदुमा पुग्यो ।', 'विना प्रतिस्पर्धा विवादास्पद छवीका झालाई फेरि प्राधिकरणमा जिम्मेवारी दिन नहुने भन्दै अन्य मन्त्रीहरुले नै बिरोध गरेपछि सञ्चार मन्त्रालयले खुला प्रतिस्पर्धाका लागि सूचना निकाल्यो । जसमा झा पनि सहभागी भए । र, पहिले सरकारबाटै आरोपित झाले गत बिहीबार मन्त्रिपरिषदबाटै ५ वर्षे नियुक्ति हात पारे ।', 'नियुक्तिको निर्णयको ब्यापक आलोचना भइरहे पनि सरकारले औपचारिक रुपमा सपथ गराएर झालाई ७० वर्षको उमेरसम्मै प्राधिकरणको नेतृत्व गर्ने सुअवसर दिएको छ । झा अहिले नै ६५ वर्ष पुग्न लागेका छन् ।', '२०६९ मंसिरमा उनले पहिलोपटक प्राधिकरणको नेतृत्व सम्हालेका थिए । शेरबहादुर देउबा नेतृत्वको सरकारले झालाई ६५ वर्षसम्मको उमेर हद तोकेर अध्यक्षमा फेरि नियुक्ति दिएको थियो ।', 'सो निर्णयलाई खारेज गरेको सरकारले अहिले झालाई ५ वर्ष पुरा कार्याकल काम गर्न सक्ने गरी नियुक्ती दिएको छ ।']"
सामसुङले खोल्यो विश्वकै ठूलो अनुभव केन्द्र,"['दक्षिण कोरियाली कम्पनी सामसुङले भारतमा विश्वकै ठूलो अनुभव केन्द्र खोलेको छ ।', 'भारतको बैंगलोरमा मंगलबार ओपेरा हाउस नामक विश्वकै ठूलो एक्सपिरियन्स सेन्टर खोलेको हो । उक्त केन्द्र ३३ हजार वर्गफिट क्षेत्रमा फैलिएको छ ।', 'यसअघि गत जुलाईमा सामसुङले भारतको नोएडामा विश्वकै ठूलो मोबाइल कारखाना खोलेको थियो । भर्चुअल रियालिटी, इन्टरनेट अफ थिंग्स तथा आर्टिफिसियल इन्टेलिजेन्स लगायत सामसुङका सबै प्रडक्टहरु उक्त कारखानामा उत्पादन हुने गरेका छन् ।', 'सामसुङका अनुसार केही समयभित्रै भारतका विभिन्न १० ठाउँमा अनुभव केन्द्र खोलिनेछ ।', 'एजेन्सी']"
स्टिभ जब्सले बनाएको एउटा कम्प्युटर ३ करोडमा बिक्ने,"['सूचना प्रविधिको अहिलेको युगमा मानिसहरु अत्याधुनिक र उत्कृष्ट फिचरयुक्त कम्प्युटर तथा अन्य ग्याजेटका लागि जुनसुकै मूल्य चुकाउन पछि पर्दैनन् । तर नयाँपनको यो दौडमा कतिपय दशकौँ पुराना चिजहरु पनि अमूल्य बनिदिन्छन् ।', 'एप्पल कम्पनीले सुरुवाती चरणमा निर्माण गरेका कम्प्युटर अहिले निकै दुर्लभ मात्र होइन बहुमुल्य नै बनिसकेका छन् । एप्पलको त्यहीँ ओरिजिनल तथा दुर्लभ सुरुवाती कम्प्युटर छिटै नै निकै महंगो मूल्यमा लिलाम हुँदैछ ।', 'एप्पलको सुरुवाती कम्प्युटर ३ लाख डलर अर्थात् ३ करोड रुपैयाँभन्दा बढी मूल्यमा लिलाम हुन लागेको बताइएको छ ।', 'सायद अहिले दुनियाँमा यति महँगो साधारण कम्प्युटर कतै पनि छैन र यति मूल्यमा त महँगो कार पनि किन्न सकिन्छ । तर एप्पलको अहिले कुनै काम नै नभएको त्यो बुढो कम्प्युटरले मूल्यका सबै मानक भत्काउँदैछ ।', 'एप्पलको त्यो कम्प्युटर यस अर्थमा पनि विशेष र बहुमूल्य छ कि यो एप्पलका संस्थापकहरु स्टिभ जब्स र स्टिभ वोज्नियाक आफैंले बनाएका हुन् । यसलाई एप्पल वान कम्प्युटर भनिन्थ्यो ।', 'जब्स र वोज्नियाकले झण्डै २ सय गोटा एप्पल वान कम्प्युटर बनाएका थिए । यसलाई बाइट शप नाम दिइएको थियो । क्यालिफोर्नियामा रहेको विश्वकै पहिलो पर्सनल कम्प्युटर स्टोर बाइट शपका लागि बनाइएका हुँदा एप्पल वान कम्प्युटरलाई बाइट शपको नामले पनि चिनिन्थ्यो ।', 'अमेरिकाको बोस्टनमा रहेको आर आर अक्सन्स नामक लिलामघरले एप्पल वान कम्प्युटरको लिलामी गर्न लागेको छ । कम्पनीले भनेको छ- यो एप्पल वान कम्प्युटर चालू हालतमा छ । गत जून महिनामा एप्पल वान विज्ञ कोरी कोहेनले यसको मर्मत गरी यसलाई ओरिजिनल तथा चल्ने अवस्थामा पूराएका हुन् । क्रेताको अनुरोधमा यसको भिडियो पनि उपलब्ध गराउन सकिन्छ । साथै यसको विस्तृत प्राविधिक अवस्थाको रिपोर्ट पनि लिलाम सकार गर्ने क्रेतालाई उपलब्ध गराइनृछ । उनका अनुसार यो कम्प्युटरले अहिले यसको प्राविधिक अवस्थाका आधारमा १० पूर्णांकमा साढे ८ नम्बर पाएको छ ।’', '८ घण्टासम्मको लगातारको परीक्षणका क्रममा यो कम्प्युटर कुनै व्यवधान वा समस्या विनै सञ्चालन भएको कम्पनीले जनाएको छ ।', 'यो शक्तिशाली कम्प्युटरले के प्रष्ट पारेको छ पनि सुरुवातदेखि नै एप्पलले शक्तिशाली तथा सक्कली सामान बनाउँदथ्यो । त्यतिबेलै एप्पलसँग दुनियाकै शक्तिशाली मध्येको एक मेसिन थियो । अहिले यसको कार्यात्मक उपादयता नहुन सक्दछ । तर यो प्रविधि क्षेत्रको एक स्वर्णीम इतिहासको द्योतक हो ।', 'एजेन्सीको सहयोगमा']"
"ट्वीटरले अब बताउनेछ, को–को फलोअर्स अनलाइन छन् ?","['फेसबुकले जस्तै अब ट्वीटरले पनि स्टेटस इन्डिकेटरसँगै थ्रेडेड कन्भर्सेसन सुरु गर्ने योजना बनाएको छ । अब ट्वीटर प्रयोगकर्ताले आफ्ना को को फलोअरहरु तत्काल अनलाइन छन् भन्ने थाहा पाउन सक्नेछन् ।', 'ट्वीटरका सिइओ ज्याक डोर्सीले शुक्रबार एक ट्विट गर्दै यस्तो खुलासा गरेका हुन् ।', 'ट्वीटमा डोर्सीले भनेका छन्, ‘हामी माइक्रोब्लगिङ प्लेटफर्म ट्वीटरमा छिटै नै एक रोचक अपडेट गर्नेवाला छौँ ।’\xa0उनका अनुसार थपिने नयाँ फिचरमा presence र threading\xa0 रहेका छन् । योसँगै उनले केही नमूना पनि पोष्ट गरेका छन् ।', 'presence फिचरका सहायताले प्रयोगकर्ताले यो कुरा थाहा पाउनेछन् कि यस समय को को फलोअर्स अनलाइन छन् ?', 'त्यस्तै threading फिचरबाट प्रयोगकर्ताले कुनै कन्भर्सेसनलाई थ्रेडेड मेसेजको रुपमा फलो गर्न सक्नेछन् ।', 'ट्वीटरको प्रडक्ट विभागका प्रमुख साराह हैदरले आफ्नो एक ट्विटमा भनेका छन्, ‘हामी प्रयोगकर्तालाई उनीहरुको उपस्थिति शेयर गर्ने मामिलामा पूर्ण नियन्त्रण प्रदान गर्दछौँ ।’', 'उनले ट्विटमा लेखेकी छन्, ‘हाई ट्वीटर, हामीले केही फिचर परीक्षण गरिरहेका छौँ ता कि ट्वीटरलाई अझै बढि अन्तरक्रियात्मक बनाउन सकियोस् । नयाँ फिचरको रुपमा presence र reply threadin रहेका छन् । यी फिचरमा अहिले काम गरिरहेका छौँ ।’ एजेन्सी']"
चिनियाँ इन्टरनेट प्रयोगकर्ताको संख्या ८० करोड नाघ्यो,"['चीनमा इन्टरनेट प्रयोगकर्ताको संख्या ८० करोड नाघेको छ । यद्यपि, अहिले पनि हरेक पाँच जनामा २ जना चिनियाँ नागरिकहरु इन्टरनेटको पहुँच बाहिर रहेको बताइएको छ ।', 'विश्वको सबैभन्दा धेरै जनसंख्या भएको देश चीन इन्टरनेट प्रयोगकर्ताको हिसाबले पनि विश्वको सबैभन्दा ठूलो देशको रुपमा रहेको छ ।', 'पछिल्लो समयमा चीनमा इन्टरनेट प्रयोगकर्ताको संख्या तीव्र गतिमा बढिरहेको र यसले प्रविधि कम्पनीहरुलाई वृहत बजारको अवसर प्रदान गर्नुका साथै सरकारलाई आफ्ना नागरिकहरुमाथि निगरानीको पहुँच बढाएको विश्लेषकहरुले जनाएका छन् ।', 'सन् २०१८ को पहिलो ६ महिनामै चीनमा इन्टरनेट प्रयोगकर्ताको संख्या ३ करोडले बढेको छ । योसँगै चिनियाँ इन्टरनेट प्रयोगकर्ताको संख्या ८० करोड २० लाख पुगेको छ । अहिले ५७ दशमलब ७ प्रतिशत चिनियाँ इन्टरनेटको पहुँचमा पुगेका छन् ।', 'चीनको सरकारी चाइना इन्टरनेट नेटवर्क इन्फरमेसन सेन्टरले सोमबार सार्वजनिक गरेको तथ्यांक अनुसार तीमध्ये केवल १ दशमलब ७ प्रतिशतले मोबाइल फोनमार्फत इन्टनरेट प्रयोग गर्ने गरेका छन् ।', 'रिपोर्ट अनुसार गत जुन सम्ममा ७० प्रतिशत चिनियाँहरु अनलाइन सपिङ गर्दछन् । त्यस्तै ५६ करोड ६० लाख चिनियाँले मोबाइल पेमेन्टको प्रयोग गर्ने गरेका छन् जुन गत वर्षको तुलनामा ७.४ प्रतिशतले बढी हो ।', 'चिनियाँ सरकारले प्राविधिक संरचनामा निरन्तर लगानी बढाउँदै गरेको फलस्वरुप इन्टरनेट प्रयोगकर्ताको संख्या बढिरहेको छ । सरकारले इन्टरनेट स्पिड बढाउने तथा शुल्कसमेत कम गर्ने नीति अख्तियार गरेपछि प्रयोगकर्ता उत्साहित बनेका हुन् ।', 'एजेन्सीको सहयोगमा']"
सेप्टेम्बर १२ मा एप्पलका तीन नयाँ आइफोन,"['लामो पर्खाईपछि अन्ततः आगामी सेप्टेम्बर १२ मा एप्पलले आफ्नो नयाँ आइफोन सार्वजनिक गर्ने भएको छ ।', 'एप्पलले आफ्ना नयाँ प्रडक्ट सार्वजनिक गर्ने उक्त मितिको भव्य समारोहका लागि मिडियाहरुलाई निम्तो प्रेषित गर्न सुरु गरेको छ ।', 'सोही निमन्त्रणका आधारमा नयाँ आइफोन सार्वज्निक हुने मितिको खुलासा भएको हो । यद्यपि एप्पलले उक्त समारोहमा सार्वजनिक हुने प्रडक्टहरुको बारेमा केही खुलासा गरेको छैन ।', 'एप्पलले हरेक वर्ष सेप्टेम्बर महिनामा विशेष समारोहको आयोजना गरी आफ्ना नयाँ प्रडक्टहरु सार्वजनिक गर्ने गर्दछ ।', 'निमन्त्रणामा उल्लेख भए अनुसार १२ सेप्टेम्बरको राति साढे १० बजे एप्पलको विशेष कार्यक्रम हुनेछ ।', 'एप्पलले आइफोन एक्स प्लस, आइफोन एक्स एस तथा ६.१ इन्चको स्क्रिनवाला एलसिडी फोन एकसाथ सार्वजनिक गर्ने बताइएको छ ।', 'अघिल्लो वर्षझैँ यो पटक पनि बुधबारको दिन एप्पलको विशेष समारोह हुनेछ । एप्पलको परम्परा अनुसार नै अमेरिकामा १४ सेप्टेम्बर शुक्रबार देखि नयाँ आइफोनको पि्रअर्डर सुरु हुने अनुमान गरिएको छ । त्यस्तै सेप्टेम्बर २१ देखि नयाँ आइफोनकेा बिक्रि सुरु हुने बताइएको छ ।', 'एप्पलले ल्याउने आइफोन एक्स प्लसमा ६.५ इन्चको स्क्रिन हुनेछ । यो एप्पलको अहिलेसम्मकै ठूलो आइफोन हुनेछ । यो डिभाइसमा ए १२ बायोनिक प्रोसेसरसँगै एमोलेड स्क्रिन, दुईवटा रियर क्यामेरा तथा ब्याट्री हुनेछन् ।', 'त्यस्तै आइफोन एक्स एसमा ५.८ इन्चको स्क्रिन हुनुका साथै केही कम क्षमताको ब्याट्री रहनेछ । यसलाई एप्पलले आइफोन एक्सको अपग्रेटेड भर्सनका रुपमा लञ्च गर्नेछ ।', 'त्यस्तै आइफोन एटको अपग्रेटेड भर्सनको रुपमा ६.१ इन्च एलसिडी स्क्रिनको आइफोन पनि एप्पलले ल्याउनेछ ।', 'तिनवटै आइफोनहरु आइफोन एक्सकै जस्तो डिजाइनका हुनेछन् भने डिस्प्ले नच र ग्लास मेटल बडी हुनेछ ।', 'तीनवटै स्मार्टफोनमा आइओएस १२ अपरेटिंग सिस्टममा चल्नेछन् ।एजेन्सी']"
जनसंख्याभन्दा ३४ प्रतिशत बढी टेलिफोन प्रयोगकर्ता !,"['१४ भदौ,काठमाडौं । नेपालमा विभिन्न मोबाइल सेवा प्रदायकसँग हालसम्म ३ करोड ८३ लाखभन्दा बढी प्रयोगकर्ता आवद्ध भएका छन् । यसमध्ये कति मोबाइल प्रयोगकर्ता एक्टिभ छन् भन्ने रेकर्ड छैन ।', 'गत असारसम्मको तथ्यांकअनुसार मोबाइल सेवातर्फ विक्री वितरण भएको जीएसएम सिमको संख्या मात्र ३ करोड ६२ लाख छ । २० लाख ६२ हजारभन्दा बढी सीडीएम प्रविधिका प्रयोगकर्ता छन् ।', 'नेपाल दूरसञ्चार प्राधिकरणका अनुसार हालसम्म मोबाइलसहित सबै खालका टेलिफोन सेवा सस्क्राइबरको संख्या ३ करोड ९२ लाखभन्दा बढी छ ।', 'मुख्य प्रतिस्पर्धा नेपाल टेलिकम र एनसेलबीच नै छ । नेपाल टेलिकमका सबै किसिमका टेलिफोनका प्रगोगकर्ता १ करोड ९९ लाख ८० हजार छन् । एनसेलले १ करोड ६५ लाख सेवाग्राही रहेको दावी गरेको छ ।', 'एउटै व्यक्तिले दोहोरो सिम/रिम र फिक्स्ड टेलिफोन सेवा प्रयोग गर्दा पनि फरक-फरक गणनामा हुँदा टेलिफोन सेवाग्राहीको संख्या नेपालको कुल जनसंख्याभन्दा झण्डै ३४ प्रतिशत बढी देखिएको छ । तर, वास्तविकता भने त्यस्तो छैन ।', 'अझै धेरै विकट स्थानमा मोबाइलसहितको टेलिफोन सेवाको पहुँच पुगेको छैन । तर, एकै व्यक्तिलाई फरक-फरक कम्पनीको सेवा प्रयोग गरिरहँदा दोहोरो/तेहोरो रुपमा गणना हुँदा तथ्यांक विश्वसनीय देखिन्न ।', 'हाल नेपाल टेलिकमको फिक्स्ड टेलिफोन अन्तरगत पीएसटीएन प्रयोगकर्ता ६ लाख ८६ हजार छ भने वायरलेसका प्रयोगकर्ता १ लाख २० हजार छन् ।', 'गत असारसम्मको एमआईएस रिपोर्टका अनुसार मोबाइलमा जीएसएमतर्फ टेलिकमले १ करोड ७५ लाख सिम वितरण गरेको देखिन्छ भने टेलिकमको सीडीएमएका प्रयोगकर्ता १५ लाख ८६ हजार छन् ।', 'यूटीएलले ५ लाख २६ हजारलाई सेवा दिइरहेको छ । स्याटेलाइट टेलिमकको हेल्लो नेपालका प्रयोगकर्ता ३ लाख २८ हजार छन् भने स्मार्टका १८ लाख ५१ हजार ।', 'नेपालमा मोबाइल सेवाका प्रयोगकर्ता सस्क्राइबरको संख्या जनसंख्या भन्दा ३० प्रतिशत बढी भइसकेको छ । प्रत्येक कम्पनीका सेवा सस्क्राइबर गर्नेलाई एउटा व्यक्तिमा गणना गर्दा तथ्यांकको दोहोरोपनाका कारण यस्तो देखिएको\xa0 दूरसञ्चार प्राधिकरणले जनाएको छ ।', 'फिक्स्ड टेलिफोन प्रयोग गर्नेको संख्या ३ प्रतिशतको हाराहारीमा छ । तथ्यांकमा यस्तो देखिने भएपनि कुन कम्पनीका सक्रिय प्रयोगकर्ता कति छन् भन्ने अन्योल कायम छ ।', 'कम्पनीहरुले प्राधिकरणलाई दिने तथ्यांकमा आधारमा यो रिपोर्ट तयार गरिन्छ । त्यसका कारण हालसम्म वितरण भएका सेवालाई नै कम्पनीले आफ्नो प्रयोगकर्ताको संख्यामा गणना गर्ने गरेका छन् । यसका कारण तथ्यांक विश्वसनीय बन्न सकेको छैन ।']"
टेलिकमले भन्यो-फोरजी विस्तार कानुनसंगत र आवश्यकतामा आधारित,"['२९ साउन, काठमाडौं । नेपाल टेलिकमले फोरजीको सेवा विस्तारको प्रक्रिया आवश्यकताका आधारमा पूर्ण रुपमा कानुनी प्रक्रियाभित्रै रही अघि बढेको बताएको छ । कम्पनीले यस प्रक्रियामा पूर्ण रुपमा सार्वजनिक खरिद ऐन, कम्पनीको आर्थिक विनियमावली तथा अन्य सम्बन्धित ऐन विनियम अन्तर्गत रही गरिएको जनाएको छ ।', 'सोमबार अनलाइनखबरमा प्रकाशित समाचारप्रति प्रतिक्रिया जनाउँदै नेपाल टेलिकम ऐन विनियमको दायराभन्दा बाहिर गई कुनै पनि खरिद कार्य गर्न नमिल्ने कम्पनीले स्पष्ट पारेको छ ।', 'वायरलेस सेवा तर्फ कम्पनीको दीर्घकालीन योजना अन्तर्गत प्रमुख शहरहरु मात्र लक्षित नगरी मुलुकभर सातै प्रदेशका गाउँपालिका, नगरपालिका, उप-महानगरपालिका, महा-नगरपालिकाहरु लगायत सम्पूर्ण क्षेत्रमा ६५ लाख ग्राहकहरुले आधुनिक, द्रुतगतिको डाटा सेवा र एचडी भ्वाइस सेवा प्राप्त हुने गरि फोरजीको आईएएस कोर र दुई वटाएलटीई/आरएएन क्रमशस् नेटवर्क १ -मध्यमान्चल र मध्यपश्चिमाञ्चल क्षेत्र) र नेटवर्क २ (पूर्वाञ्चल, पश्चिमाञ्चल र सुदूरपश्चिमाञ्चल क्षेत्र) का लागि बोलपत्र आहृवान भइसकेको टेलिकमले जनाएको छ ।', 'यो सेवा कम्पनीको विद्यमान टुजी र थ्रीजी नेटवर्कमा ओभर-लेको रुपमा विस्तार हुने भएकोले ग्राहकले आफ्नो आवश्यकता र उपयुक्तता अनुसारका टुजी/थ्रीजी रफारजी सेवाहरु सहज रुपमा उपभोग गर्न सकिने हुने कम्पनीले जनाएको छ ।', 'ऐन विनियमको दायरा अन्तर्गत रही खरिद गर्न सकिने अवस्थामा पनि विद्यमान नेटवर्कलाई अपग्रेड गर्दा फोरजी भीओएलटीई प्रविधिबाट प्राप्त हुने अन्तरनिहित विशेषता, फाइदा तथा सुविधाहरु प्राप्त गर्न नसकिने कम्पनीको स्पष्टीकरणमा उल्लेख छ ।', 'कम्पनीले हाल टेण्डर मार्फत खरिद गर्न लागेको फोरजी उपकरणहरुमा विद्यमान नेटवर्क अपग्रेड गर्दा भन्दा विभिन्न फरक विशेषता तथा फाइदाहरु हुने कम्पनीले जनाएको छ ।', 'यो प्रक्रियाबाट नवीनतम् उपकरण प्राप्त हुने र प्रस्तावित उपकरणको आयु कम्तिमा ७वर्षको हुने कम्पनी बताउँछ । नयाँ उपकरणहरूबाट लागत मितव्ययिता तथा पावर परफरमेन्स इफिसियन्सी हुने र प्रस्तावित उपकरणमा फोरजी भन्दा नयाँ भर्सन/जेनेरेसनमा अपग्रेड गर्न सहज हुने कम्पनीको दावी छ ।', 'पुरानो उपकरणमा यस्तो अवस्था नरहेकाले पुरानो सिस्टममा अपग्रेड गर्न नहुने निश्कर्ष निकालेर नयाँ प्रक्रिया थालिएको टेलिकम बताउँछ ।', 'अब नयाँ प्रक्रियामार्फत सुरु हुने फोरजीमा अहिले उपलब्ध नरहेका भ्वाइसओभर एलटीई, सिंगल नम्बर मल्टि डिभाइस, एमटूएम, रियल टाइम कर्भशेसनल सर्भिस, भ्वाइस ओभर वाइफाइ, एफएमसी सर्भिस, मोबाइल डाटा अफलोडिङ लगायत सुविधा पनि हुने जानकारी टेलिकमले दिएको छ ।', 'त्यसकारण कम्पनीको योजना अनुसार नयाँ उपकरण खरिद एवं जडान तथा पुराना उपकरणलाई आवश्यकता अनुसार प्रतिस्थापन समेत गरी देशव्यापी रुपमा फोरजी सेवा विस्तार गर्न लागिएको टेलिकमले जनाएको छ ।', 'टेलिकमकी प्रवक्ता प्रतिभा वैद्यले फोरजीसँग सम्बन्धित चार अर्बको प्रस्ताव कम्पनीमा आधिकारिक रुपमा प्राप्त नभएको दावी पनि गरिन् । फोरजीको टेण्डरको सम्झौता भइनसकेकोले यसको लागत कति हुन्छ भन्ने हालसम्म नभएको टेलिकम बताउँछ ।', '‘कम्पनीका जुनसुकै खरिद कार्य गर्नका लागि सार्वजनिक खरिद ऐन, कम्पनीको आर्थिक विनियमावली तथा सम्बन्धित अन्य ऐन, विनियम अन्तर्गत रही गरिने हुनाले निर्दिष्ट प्रक्रिया पालना गर्नुपर्ने हुन्छ र सो प्रक्रिया पूरा गर्न आवश्यक पर्ने समय भन्दा अगाडि कार्य सम्पन्न गर्ने सुविधा कम्पनीलाई हुँदैन । यस किसिमका खरिद प्रक्रिया कम्पनीले चाहेर पनि सम्बद्ध ऐन नियमको दायरा बाहिर गएर गर्न नसक्ने भएकाले कम्पनीको व्यवस्थापनको कमजोरीका कारण कम्पनीको फोरजी सेवा विस्तारमा पछि परेको होइन,’ प्रवक्ता वैद्यले भनिन् ।']"
वाइफाइ कमजोर छ ? अपनाउनुस् यो घरेलु उपाय,"['घरमा वाइफाइको सिग्नल कमजोर भएका दिक्क भएकाहरुका लागि छुटकारा दिलाउने नयाँ जुक्ति पत्ता लागेको छ ।\xa0शोधकताहरुले वाइफाइ राउटरको एन्टिनाको चारैतर्फ आल्मुनियम फोइल लगाउनाले वाइफाइ तरंग मजबुत हुने तथ्य पत्ता लगाएका छन् ।', 'अमेरिकाको डार्टमाउथ विश्वविद्यालयका शोधकर्ताहरुका अनुसार राउटर एन्टेनाको चारैतर्फ आल्मुनियम फोइल लगाउनाले नेटवर्कमा सम्भावित दखल पनि कम हुने र यसले इन्टरनेट कनेक्सनको सुरक्षालाई पनि बढाउँदछ ।', 'कसरी ?', 'राउटरको एन्टेना सबै दिशाका लागि हुन्छ, अर्थात् सिग्नल सबैतर्फ फिजिन्छ । तर आल्मुनियम फोइल लगाउनाले तरंगले एक दिशामा काम गर्न थाल्छ ।', 'डार्टमाउथका इन्जिनियरका अनुसार यसले कुनै भवनभित्र वायरलेस संरचनाको क्षमता बढाउँदछ । किनकी भवनको इन्टेरियर डिजाइन, विभाजन तथा अन्य रोकावटको प्रभाव कम गर्दछ ।', 'आल्मुनियमको पाता यसरी लगाउनु पर्दछ की त्यसले भित्ता तथा अरु कोठातर्फ\xa0 छेकेर तरंगलाई आफुले चाहेको कोठा वा दिशातर्फ निर्देशित गरोस् ।', 'केही क्षेत्रमा तरंग रोक्नाले केही फाइदा पनि हुनछन् । जस्तै काँचका झ्याल लगायतका चिजमा तरंग ठोक्किएर परावर्तन हुने र त्यसले इन्टरनेट कनेक्सनलाई प्रभाव पार्ने जोखिम पनि कम हुनछ ।', 'इन्टरनेट सुरक्षा', 'इन्टरनेट तरंगलाई यसरी दिशा प्रदान गर्दा विभिन्न अवरोधमा कमी त आउँछ नै यसले वाइफाइको सुरक्षामा पनि वृद्धि गर्दछ ।', 'किनकी आल्मुनियम फोइलले वाइफाइ ह्याक गर्ने प्रयत्नमा रहेकाहरुसम्म वा साइबल हमलाकारीसम्म तपाइँको वाइफाइको सिग्नल पुग्न दिँदैन ।', 'शोधकर्ताहरुले वाइफाइ तरंगलाई आफुले चाहेको ठाउँमा निर्देशित गर्नका लागि आल्मुनियम फोइलको थ्री डी प्रिन्टेड मोडेल तयार पारेका छन् । यस्तो आल्मुनियम प्यानल घरमै पनि तयार गर्न सकिन्छ । जसका कारण वाइफाइ सिग्नल कमजोर हुने र वाइफाइ अरुले चोर्ने समस्या कम हुनछ । बीबीसी']"
"सामसुङले ल्यायो ग्यालेक्सी नोट नाइन, यस्ता छन् फिचर्स","['दक्षिण कोरियाली कम्पनी सामसुङले बहुप्रतिक्षित ग्यालेक्सी नोट नाइन फ्याब्लेट सार्वजनिक गरेको छ ।', 'अमेरिकाको न्युयोर्कमा आयोजित भव्य समारोहका बीच सामसुङले नोट नाइन सार्वजनिक गरेको हो ।', 'नोट नाइन सातौँ पुस्ताको नोट डिभाइस हो, जसमा नित्तान्त भिन्न एस पेन फिचर रहेको छ ।', 'नोट नाइन विभिन्न ४ रङमा उपलब्ध हुनेछ: ब्लाक, पर्पल, कपर तथा ओसन ब्लू कलर ।', 'ग्यालेक्सी नोट नाइन दुई प्रकारका मेमोरी मोडेलमा उपलब्ध हुनेछ । जसमा ६ जिबी र्यामयुक्त १२८ जिबीको स्टोरेजवाला एउटा हुनेछ । यसको मूल्य ९९९.९९ डलर तोकिएको छ । त्यस्तै महंगो मोडेलमा ८ जिबीको र्याम र ५१२ जिबीको स्टोरेज हुनेछ । यसको मूल्य १२४९.९९ डलर तोकिएको छ । दुवै मोडेलले थप ५१२ जीबी सम्मको माइक्रो एसडी कार्ड सपोर्ट गर्दछन् ।', 'नोट नाइनको लुक्स धेरै हदसम्म विद्यमान ग्यालेक्सी नोट एटसँग मिल्दोजुल्दो रहेको छ । यद्यपि, यसको डिजाइनमा केही महत्वपूर्ण परिवर्तन गरिएको छ । नोट नाइन सामसुङको २.७ गिगाहर्जको ६४ बिट अक्टाकोर एक्जिनोस ९८१० प्रोसेसरबाट चल्दछ । ग्यालेक्सी एस नाइन र नाइन प्लसमा पनि यहीँ प्रोसेसरमा रहेको छ ।', 'सामसुङका अनुसार नोट ८ भन्दा नोट नाइन ३३ प्रतिशत फास्ट रहेको छ । फोनलाई बढी तात्नबाट बचाउनका लागि पानी भरिएको कार्वन फाइबर हिट पाइप आन्तरिक रुपमा जडान गरिएको छ । नोट नाइन एन्ड्रोइड ८.१ ओरियो अपरेटिंग सिस्टमबाट चल्नेछ ।', 'नोट नाइनमा ६.४ इन्चको सुपर एमोलेड इन्फिनिटी डिस्प्ले रहेको छ । क्वाड एचडी प्लस डिस्प्लेको रिजोलुसन २९६० गुणा १४४० पिक्सेल रहेको छ ।', 'नोट नाइनको वजन २०१ ग्राम रहेको छ । साथै यसमा ४००० मिलि एम्पियर आवर क्षमताको ब्याट्री रहेको छ । यो सामसुङका फोनमा अहिलेसम्म भएको सबैभन्दा ठूलो ब्याट्री हो । यसले फास्ट चार्जिङ टेक्नोलोजी सपोर्ट गर्दछ । फोन र यसको एस पेन धुलो तथा पानी प्रतिरोधी रहेको बताइएको छ ।', 'नोट नाइनमा मुख्य क्यामरा डुअल सेटअप रहेको छ । जसमध्ये एउटा १२ मेगापिक्सेल वाइड एंगल सेन्सरयुक्त र अर्को १२ मेगापिक्सेल टेलीफोटो सेन्सरयुक्त रहेको छ । दुवै क्यामरामा अप्टिकल इमेज स्टाबिलाइजेसन फिचर रहेको छ । सेल्फी क्यामरा ८ मेगापिक्सेलको रहेको छ ।', 'नोट नाइनको एस पेनमा महत्वूर्ण परिवर्तन गरिएको छ । एस पेनको ब्याट्रीको चार्ज सकिएको सूचना फोनले दिनेछ । एस पेन मात्र ४० सेकेण्डमा फूल चार्ज हुनेछ । फोनमा घुसारेर निकाल्ने बेलासम्म एस पेन पूर्णरुपमा चार्ज भइसक्नेछ । साथै एसपेनमा ब्लुटुथ फिचर रहेको छ ।', 'एजेन्सी']"
आइसिटी अवार्ड २०१८ः सात विधामा ९ जना सम्मानित,"['२ भदौ, काठमाडौं । लिभिङ विथ आइसिटीको आयोजनामा तेस्रो संस्करणको ‘नेटगियर आइसिटी अवार्ड २०१८’ सम्पन्न भएको छ । ‘सूचना प्रविधिमा सम्भावना र उत्कृष्टताको खोजी’ मूल नारासहित शुक्रबार राजधानीमा भएको एक समारोहमा विभिन्न ७ विधामा आइसिटी अवार्ड प्रदान गरियो । विभिन्न विधामा सर्वोत्कृष्ट भएका विजयीहरुलाई सञ्चार तथा सूचना प्रविधिमन्त्री गोकुल बास्कोटासहित विशिष्ट अतिथिहरुले सम्मान गरेका थिए ।', 'सोअवसरमा बोल्दै मन्त्री बास्कोटाले सरकारले आइसिटी क्षेत्रका लागि आवश्यक नीति र पूर्वाधारको वातावरण तयार पारिरहेको बताए । समाज सरलबाट जटिलतर्फ जाने चर्चा गर्दै उनले मानिसको जीवन सहजताका लागि नयाँ प्रविधिको विकास भइरहेको बताए । ‘नेपालको आइसिटी क्षेत्रमा पनि केही हुँदैछ भन्ने प्रमाण आइसिटी अवार्डले दिएको छ । यो क्षेत्रमा सम्भावनाको खोजी गर्दै नयाँ पुस्तालाई भविष्य छ भनेर चिनाउन र हरेक चुनौतीलाई सबैले मिलेर सामना गर्न आवश्यक छ ‘', 'कार्यक्रममा सञ्चार तथा सूचना प्रविधि मन्त्रालयका सचिव महेन्द्रमान गुरुङ, प्रधानमन्त्री तथा मन्त्रिपरिषद कार्यालयका सचिव केदारबहादुर अधिकारी, शिक्षा तथा विज्ञान प्रविधि मन्त्रालयका सचिव कृष्णराज बिसी, पूर्वमन्त्री गणेश साह, नेपाल प्रहरी महानिरीक्षक सर्वेन्द्र खनाल र राष्ट्रिय युवा परिषदका उपाध्यक्ष माधव ढुंगेल लगायतले विकासमा आइसिटीको प्रयोग, सम्भावना र अवार्डले प्रदान गरेको उत्साहको विषयमा मन्तव्य राखेका थिए ।विभिन्न विधाका विजयीहरुलाई मन्त्री बास्कोटासहित विभिन्न मन्त्रालयका सचिव, नेपालका सरकारका विभिन्न विभागका प्रमुख , आइटी क्षेत्रका उद्योगी एवं व्यवसायी, बैंकिङ तथा इन्सुरेन्स, शिक्षण तथा टेलिकम क्षेत्रका प्रमुखहरु सहित ४ सय ५० बढिकोे उपस्थिती रहेको थियो ।', 'आइसिटी अवार्ड सूचना प्रविधि क्षेत्रका विकास र विस्तारमा उत्कृष्टतको खोजी गर्ने अभियान भएको अवार्ड समितीका अध्यक्ष राजन लम्सालले बताए । प्रविधिको क्षेत्रमा अग्रजलाइ सम्मान र नयँालाई प्रोत्साहनको प्लाटर्फम विकास गरिएको लम्सालले कार्यक्रममा जानकारी दिए ।', 'कसलाई कुन अवार्ड ?आइसिटी अवार्डमा कुल ७ विधा रहेका थिए । यसअन्तर्गत आइसिटी स्टार्टअप अवार्ड, आइसिटी प्रडक्ट अवार्ड, आइसिटी पायोनियर अवार्ड, आइसिटी आन्ट्रप्रनर अवार्ड, आइसिटी डायस्पोरा अवार्ड, डिजिटल गभर्नेन्स अवार्ड, आइसिटी मिडिया रिकग्निसन अवार्ड रहेका थिए ।', 'साथै स्टार्टअप र प्रडक्ट अवार्डमा एक कम्पनीलाई जुरी स्पेशल मेन्सन अवार्ड पनि प्रदान गरिएको थियो । सबै विधामा १ सय २० को अनलाइन आवेदन आएको थियो । १० जनाको जुरी समुहले १ महिनासम्म अध्ययन, अन्तवार्ता, पि्रजेन्टेशन, कार्यालय भ्रमण, अनलाइन भोटिङ लगायतको छनौट प्रकृयाबाट उत्कृष्ट छानिएको जुरी संयोजक हेमपाल श्रेष्ठले जानकारी दिए ।', 'आइसिटी मिडिया रिकग्निसन अवार्ड साउद र न्यौपानेलाईत्यसैगरी आइसिटी मिडिया रिकग्निसन अवार्ड पत्रकारद्वय सन्तोष न्यौपाने र गोपाल साउदलाई प्रदान गरिएको छ । साउद नयाँपत्रिका दैनिकमा कार्यरत छन् भने न्यौपाने नागरिक दैनिकमा कार्यरत छन् ।', 'आइसिटीलाई मुख्य विधा बनाएर पत्रकारिता गरेका पत्रकारलाई यो अवार्ड वितरण गरिन्छ ।', 'नेपाल प्रहरीलाई डिजिटल गभर्नेन्स आइसिटी अवार्ड', 'आइसिटी अवार्ड २०१८ अन्तर्गत नेपाल प्रहरीले डिजिटल गभर्नेन्स अवार्ड प्राप्त गर्न सफल भएको छ । सूचना प्रविधिको उच्चतम प्रयोग गर्ने सरकारी निकायलाई वितरण गरिने यो अवार्डमा नेपाल प्रहरी उत्कृष्ट भएको हो । नेपाल प्रहरीको कार्यालयमा कागजको प्रयोग ८० प्रतिशतले घटिसकेको छ । चाँडै नै नेपाल पुलिस नामको इन्टिग्रेटेड एप्लिकेशन पनि ल्याउने तयारीमा प्रहरी जुटेको छ । अवार्ड ग्रहण गर्दै प्रहरी महानिरिक्षक सर्वेन्द्र खनालले सरकारको डिजिटलाइजेसनको अभियानसँगै प्रहरी सूचना प्रविधिको अधिकतम प्रयोगतर्फ अघि बढेको बताए ।', 'आइसिटी पायोनियर अवार्ड सञ्जीव राजभण्डारीलाई', 'तीन दशकदेखि नेपालको सूचना प्रविधिको विकास र विस्तारमा अनवरत लागिरहेका मर्कन्टाइल कम्युनिकेशनका संस्थापक सञ्जीव राजभण्डारीले आइसिटी पायोनियर अवार्ड प्राप्त गरेका छन् । राजभण्डारीले नेपालमा पहिलोपटक इन्टरनेट सेवा भित्र्याउने, बैंक तथा वित्तीय क्षेत्रका सफ्टवेयर निमार्ण गर्नेदेखि सूचना प्रविधिका महत्त्वपूर्ण प्रडक्टहरुको बजारीकरण गर्न योगदान दिएका छन् । विभिन्न राष्ट्रिय तथा अन्तर्राष्ट्रिय सङ्घसंस्थामार्फत यो क्ष्ँेत्रको उत्थानमा उनी सक्रिय रहँदै आएका छन् ।', 'विश्वास ढकाललाई आइसिटी आन्ट्रप्रेनर अवार्ड', 'एफवान सफ्टका अध्यक्ष विश्वास ढकालले आइसिटी आन्ट्रप्रेनर अवार्ड प्राप्त गरे । विद्यार्थी जिवनमा एउटा कोठाबाट सुरु भएको एफ वान सफ्टमार्फत् उनले ४५० भन्दा बढी नेपालीलाई प्रत्यक्ष रोजगारी दिन सफल भएका छन् ।', 'हाल एफवान सफ्टअन्तर्गत ई सेवालगायत १५ कम्पनी सञ्चालनमा छन् ।', 'पिपुल डेभलपमेन्ट ल्याबलाई आइसिटी स्टार्टअप अवार्डमल्टिनेश्नल कम्प्युटर नेटवर्किङ कम्पनी नेटगियरले शीर्ष प्रायोजन गरेको यस संस्करणको आइसिटी स्टार्टअप अवार्ड पिपुड डेभलपमेन्ट ल्याब प्रालिले जित्न सफल भएको छ । निणर्ायक र अनलाइन भोटिङको आधारमा पहिलो हुन सफल यस कम्पनीले प्रविधिको माध्यमबाट मानिसलाई करियर गाइड गर्ने, कोचिङ प्रदान गर्ने र उनीहरुको लिडरसिप प्रोसेसलाई नयाँ रुपले मूल्याकंन र परिभाषित गर्ने गर्दछ ।', 'आइ-सोलुसन्स लाइफलाई आइसिटी प्रडक्ट अवार्ड', 'दर्शन टेकले केही महिनाअघि विकास गरेको इन्सुरेन्स म्यानेजमेन्ट सफ्टवेयर आइ-सोलुसन्स लाइफले आइसिटी प्रडक्ट अवार्ड जित्न सफल भयो । यो प्रडक्ट लाइफ इन्सुरेन्स कम्पनी, पोलिसी मार्केट, एजेन्सी मार्केट, इन्सुरेन्स रेगुलेटर आदिका लागि लक्षित छ । हाल ६ प्रमुख विमा कम्पनीहरुमा समेत यसको प्रयोग गरिएको छ ।', 'सारथीलाई जुरी स्पेसल मेन्सन अवार्डअनलाइनबाट ट्याक्सी सेवा प्रदान गर्दै आइरहेको सारथी प्रालीले जुरी स्पेसल मेन्सन अवार्ड जित्न सफल भएको छ । आइसिटी स्टार्टअप र प्रडक्ट दुवै विधामा उत्कष्ट ५ मा पर्न सफल सारथी उपभोक्तालाई प्रविधिसँग जोडेर सहज तरिकाले ट्याक्सी सेवा उपलब्ध गराउँदै आएको छ ।', 'आइसिटी डायस्पोरा अवार्ड हिमाल कर्माचार्यलाईत्यसैगरी अन्तराष्ट्रिय तहमा रही सूचना प्रविधिमा उदाहरणीय काम गरेको भन्दै लिपप|mग टेक्नोलोजीका कार्यकारी प्रमुख हिमाल कर्माचार्यलाई आइसिटी डायस्पोरा अवार्ड प्रदान गरियो । हाल अमेरिकामा रहेका उनले नेपालको सूचना प्रविधि क्षेत्रमा पनि प्रत्यक्ष योगदान गर्दै आएका छन् ।']"
"खुल्यो सामसङ ग्यालेक्सी नोट– ९को प्रि-बुकिङ, यस्तो छ अफर","['१ भदौ, काठमाडौं ।\xa0 सामसङ इलेक्ट्रोनिक्सले ग्यालेक्सी नोट– ९ स्मार्ट फोनको लागि प्रि– बुकिङ खुला गरेको छ । यो नोट श्रृंखला अन्यन्तै नवीनतम र अत्याधुनिक प्रविधिमा आधारित रहेको सामसङले जनाएको छ । अगष्ट ९ मा यो श्रृंखलाको नोट न्यूयोर्कबाट संसारभरका लागि सुरु गरिएको हो ।', 'यो प्रिमियम स्मार्टफोन हो । जसमा ४ हजार एमएएच ब्याट्री रहेको छ जसले अन्तिमसम्म पनि काम गर्ने गर्दछ । यस किसिमको ब्याट्री अहिलेसम्मकै नयाँ र ठूलो हो । यसमा नयाँ एस पेन कनेक्टीभिटी रहेको छ जुन प्रविधि स्मार्ट फोनमा पहिलो पटक प्रयोग भएको हो । अहिले सम्मकै सबैभन्दा उत्कृष्ट क्यामराको व्यवस्था समेत यसमा रहेको छ ।', 'ग्यालेक्सी नोट– ९ मा आन्तरिक रुपमा स्टोरेजका दुईवटा विकल्पहरु रहेका छन्, पहिलो १ सय २८ जीवीबाट रोज्न सकिन्छ, दोस्रो ५ सय १२ जीवीबाट । यसमा माइक्रो एसडी कार्ड पनि राख्न सकिन्छ ।', 'यो फोनमा १० एनएमको अत्याधुनिक प्रोसेसर र नेर्टवर्कलाई फास्ट बनाउने सपोर्ट रहेको हुन्छ जसले गर्दा विना कुनै झञ्जट डाउनलोड गर्न सकिन्छ ।', 'यसमा वाटर कार्वन कुलिङ प्रणाली तथा अन्यप्रविधिहरु पनि रहेका छन् । एस पेन यसको सिग्नेचर विशेषता हो ।', 'अहिलेसम्म कुनै पनि नोटमा नभएको ठूलो एज टु एड डिस्प्ले यो स्मार्ट फोनमा रहेको छ । ६.४ इन्चको सुपर अमोल्ड इन्फिनिटी डिस्प्लेले वास्तवमा नै तपाइँलाई मल्टीमिडियाको अनुभव दिलाउँछ ।', '‘सामसङ नोट जहिले पनि हाम्रो प्रिमियम प्रविधी र उद्योग परिभाषित आविष्कार हो र ग्यालेक्सी नोट- ९ त्यसमा अपवाद छैन । यसको डिजाइन नै एक तहको परफरमेन्स, पावर र इन्टिलिजेन्सलाई दृष्टिगत गरेर गरिएको छ र अहिले उर्जाको अवस्था र उपभोक्ताको आवश्यकता र चाहनलाई पनि ख्याल गरिएको छ । नोटको प्रशंसक सामसङप्रति एकदमै निष्ठावान् छन् र उनीहरु के चाहन्छन् हामीलाई राम्रोसँग थाहा छ । ग्यालेक्सी ९ नै त्यस्तो फोन हो जुन उनीहरुको व्यस्त जीवनसाग मिल्लोजुल्दो छ,’ सामसङ नेपालको मोवाइल विजनेसका प्रमुख प्रणय रत्न स्थापितले भने ।', 'एक क्लिकसँगै अव सेल्फी लिन, सामूहिक तस्वीर लिन, स्लाइडहरु प्रस्तुत गर्न, भिडियो डाउनलोडगर्न तथा खेल्न सकिनुका साथै अन्य धेरै कार्यहरु गर्न सकिन्छ । यस वर्षको अन्तिमसम्म यसका डेभलपरहरुले एस पेनको नयाँ, एडभान्स विएलइ कार्यहरुलाई उनीहरुको एप्समा एकीकृत गर्नेछन् ।', 'ग्यालेक्सीएप्स- ९ मा रहेको क्यामरा वजारमा रहेको सबैभन्दा राम्रो र उपयुक्त रहेको कम्पनी बताउँछ । यसमा फोटो खिच्दाको अवस्थामा केही कमजोरी भएमा आफै पहिचान गरी कम गर्ने प्रविधी रहेको छ र यसमा दुईवटा एपेरेचर लेन्स रहेको छ जसले मान्छेको आँखाले जस्तै गर्ने प्रकाशलाई समायोजन गर्न सक्छ । यो एडभान्स इन्टिलिजेन्स विशेषता र लिडिङ पि्रमियम हार्डवयरको एउटा अद्वितीय मिश्रण हो ।', 'यसले कुनै पनि फोटोको तत्वहरु जस्तो दृश्य र कुनै वस्तु पत्ता लगाउन इन्टिलिजेन्सको प्रयोग गर्ने गर्दछ र स्वचालिकत रुपमा नै २० वटा वर्गमा विभाजित गर्ने गर्दछ । यसले वोल्ड कलरका साथै अन्य विषयहरु समेत प्रत्याभुत गर्ने गर्दछ । यो फोनको प्रयोगकर्ताले नराम्रो फोटोहरुको बारेमा चिन्ता लिनु पर्दैन किनभने केही गल्ती र कमजोरी भएमा त्यो पत्ता लगाउने प्रविधी जडान गरिएको छ, जसले गर्दा कुनै गल्ती हुन गएमा अर्काे तस्वीर लिन सकिन्छ । फोटो राम्रो नआएमा त्यसको तुरुन्तै सूचना आउने गर्छ र लेन्समा समस्या आएमा तथा पछाडिको लाइनको तस्वीरको गुणस्तरमा असर गरेमा त्यो पनि तत्काल पत्ता लाग्दछ ।', 'यस्तो छ प्रि बुक अफर', 'प्रि बुकको अफर विभिन्न एक्साइटिङ डिलहरुसँग प्याक गरिएको छ । ग्यालेक्सी नोटका प्रशंसक र अन्य उपभोक्ताहरुलाई यसको अपनत्वको अवसर प्रदान गरिएको छ । www.note9prebooking.com मा गएर प्रि वुकिङ गर्न सकिन्छ\xa0 ।', 'ग्यालेक्सी विशेषत तीन फरक रंगमा पाइने छ ।\xa0 मिडनाइट कालो, ओसल व्लु र मेटालिक कोपर । फोन रु १ लाख ९ हजार ९०० रूपैयाँमा उपलब्ध हुने छ । यो फोन सबै सामसुङका ब्राण्ड पसल र खुद्रापसलमा प्राप्त गर्न सकिन्छ ।', 'प्रि बुकिङको समयमा प्रयोगकर्तालाई एउटा एचडीएमआई एडप्टर र एउटा छालाको कभर अथवा १० हजार अतिरिक्त र एचडिएमआई एडप्टर र एउटा २४ सामसुङ करर्भ मोनिटर प्रदान गरिने छ । प्रयोगकर्ताले अन्य धेरै फाइदा र गिफ्टहरु प्राप्त गर्ने छन् ।\xa0१८०० एमवी प्रमोसनल एनसेलको डाटा र शिखर इन्स्योरेन्सबाट एक वर्षको टुटफुट सम्बन्धी विमाको व्यवस्था छ ।', 'पहिला नै बुकिङ गर्नेहरुको बीचमा लक्की ड्र गरिने छ । पहिलो हुनेलाई टर्किश एयरलाइन्सको आउने र जाने टिकट आफूले चाहेको गन्तव्यको प्राप्त गर्ने छन् भने रनर अपले हिमालय फ्रन्ट रिसोर्ट अथवा वाटर फ्रन्ट रिसोर्टमा दुई दिन बस्ने पाउने छन् ।']"
"टर्कीद्वारा अमेरिकी सामान बहिस्कार, एप्पललाई धक्का","['टर्कीका राष्ट्रपति तैयिप एर्डोगानले देशमा अमेरिकी विद्युतीय सामानहरु बहिस्कार गर्ने घोषणा गरेका छन् ।', 'वाशिंटनसँगको विवादका बीच पछिल्लो समयमा टर्कीको मुद्रा लिरा अहिलेसम्मकै कमजोर बनेपछि राष्ट्रपतिले यस्तो घोषणा गरेका हुन् ।', 'साथै राष्ट्रपतिले टर्की अमेरिकी आर्थिक युद्धको तारो भएको भन्दै आफुसँग भएका डलर तथा युरो बिक्रि गर्न पनि देशबासीलाई आग्रह गरेका छन् ।', 'उनले अमेरिकी विद्युतीय सामानहरुको प्रयोगमा बहिस्कार लागू गर्ने घोषणा गर्दै आइफोनको साटो सामसुङ तथा आफ्नै भेस्टेल फोन प्रयोग गर्ने बताए ।', 'स्मरण रहोस् टर्कीका धेरै नेताहरु तथा सरकारी पदाधिकारीहरुले आइफोन प्रयोग गर्ने गरेका छन् । सन् २०१६ मा कू हुनबाट जोगिएका राष्ट्रपति एर्डोगानले त्यसबेला एप्पलको फेसटाइम मार्फत नै आफ्ना समर्थकलाई अपिल गरेका थिए ।', 'स्मरण रहोस् टर्कीको स्तानबुलमा दुईवटा एप्पल स्टोर रहेका छन् । एप्पलका सिइओले हरेक वर्ष टर्किस बाल दिवस विशेष रुपमा मनाउने गरेका छन् ।', 'टर्कीमा एप्पलको व्यापार ठ्याक्कै कति छ भन्ने तथ्यांक नभएतापनि टर्कीका राष्ट्रपतिको बहिस्कारको घोषणा कार्यान्वयन भएमा एप्पलको आम्दानीमा केही धक्का अवश्य लाग्ने बताइएको छ ।', 'एजेन्सी']"
टेलिकमकी जीएम कामिनीलाई फेरि सोधियो स्पष्टीकरण,"['२७ साउन, काठमाडौं । नेपाल टेलिकमकी प्रवन्ध निर्देशक (एमडी) कामिनीराज भण्डारीलाई फेरि स्पष्टीकरण सोधिएको छ । अब कुनै मौका नदिने गरी कामिनीलाई सरकारले स्पष्टीकरण सोधेको हो ।', 'मन्त्रिपरिषदको बैठकले यसअघि एकपटक मौका दिने गरी कामिनीसँग राखिएका कार्यसम्पादन शर्तहरुमा प्रगति नभएको भन्दै स्पष्टीकरण सोध्ने निर्णय गरेको हो । उनलाई शुक्रबार नै स्पष्टीकरण पत्र थमाइएको सूचना तथा सञ्चार प्रविधि मन्त्रालयले जानकारी दिएको छ । चित्त बुझ्दो स्पष्टीकरण नआए अब कामिनीलाई मन्त्रिपरिषदको निर्णयबाट बर्खास्त गरिनेछ ।', 'गत वैशाखमा पनि कामिनीलाई स्पष्टीकरण सोधिएको थियो । त्यतिबेला मन्त्रिपरिषद बैठकले राजभण्डारीलाई कार्यसम्पादन शर्तहरु राखेर सचेत मात्र गर्न निर्णय गरेको थियो । उनीसँग शर्तनामा बमोजिम टेलिकमको सेवा नसुध्रिएको र कम्पनी थप ओरालो लागिरहेको निश्कर्ष सरकारले निकालेको छ ।', '‘टु-जी र थ्रीजी सेवा विस्तारमा ढिलाई गरिरहेको चिनियाँ कम्पनीलाई थप साढे २ अर्ब रुपैयाँ रकम दिएको र त्यसमा रिटायर्ड हुन लागेका कर्मचारीलाई हस्ताक्षर गर्न लगाएको पाइएको छ । यसबारे सरकारलाई कुनै जानकारी नै नगराएको पाइएपछि पनि उनीमाथि स्पष्टीकरण सोधिएको हो,’ मन्त्रालयका एक उच्च अधिकारीले भने ।', '‘कम्पनी ओरालो लाग्यो’', 'यही बीचमा कम्पनी सही ढंगले चलाउँदा १ अर्ब २६ करोड नोक्सानी भएको प्रतिवेदन आएको भन्दै उनलाई थप मौका नदिने गरी नै स्पष्टीकरण सोधिएको दावी स्रोतको छ ।', 'गत असारमा आयकरको तेस्रो किस्तामा टेलिकमले १ अर्ब १३ करोड राजश्व बुझाएको थियो । उसको प्रतिस्पर्धी निजी सेवा प्रदायक एनसेलले २ अर्ब २० करोड बुझायो । अर्थ मन्त्रालयका अधिकारीहरुले टेलिकम र एनसेलबाट अन्तिम किस्तामा २/२ अर्ब आयकर आउने अपेक्षा गरेका थिए ।', 'यसरी सरकारी लगानीको टेलिकमको नाफालाई निजी कम्पनीले उछिन्न थालेपछि सरकार कामिनीबाट अब काम लिन नसकिने निश्कर्षमा पुगेको छ । यस्तै सञ्चालनमा रहेको आयोजनाहरुलाई सही ढंगले अघि बढाउन पनि टेलिकम अहिले असक्षम देखिएको ठहर पनि गरिएको छ ।', 'प्रवन्ध निर्देशक कमिनीमाथि फेरि पनि टेलिकमको सेवा र गुणस्तर निरन्तर खस्किँदै गएको र प्रतिस्पर्धी सेवा प्रदायकभन्दा ओह्रालो लाग्दा पनि कम्पनीको सेवा प्रवाह सुधार गर्न असफल भएको आरोप लगाइएको छ । टेलिकमको सेवा सुधारमा प्रवन्ध निर्देशक कामिनीको भूमिका कमजोर भएको भन्दै स्पष्टीकरण सोधिएको हो ।', 'यसअघि स्पष्टीकरण सोधिएपछि राजभण्डारीलाई जोगाउन विभिन्न शक्तिकेन्द्रहरुमा चलखेल भएको थियो । प्रधानमन्त्री केपी शर्मा ओलीले कामिनीसहित टेलिकमका अधिकारीहरुलाई मौखिक प्रष्टीकरण पनि लिएका थिए । त्यसक्रममा उनले टेलिकमको इन्जिन फेर्ने चेतावनी पनि दिएका थिए ।', 'के थियो शर्तनामामा ?', 'टेलिकमभित्र गुटबन्दी गरेको, कर्मचारीलाई अस्वभाविक सुविधा दिएको, सेवा सुधारमा ध्यान दिन नचाहेको लगायतका आरोप कामिनीले खेपिरहेकी छिन् ।', 'गत जेठमा कामिनीलाई सरकारले ताररहित सेवातर्फ मुलुकभर जीएसएम सेवा अन्तर्गत टुजी र थ्रजीसेवाको विस्तार गर्न १ करोड लाइन विस्तारको परियोजना/आयोजना ६ महिनाभित्र निर्धारित लागत, परिणाम र गुणस्तरमा पूर्ण रुपमा सम्पन्न गर्ने र वायरलाइन सेवा विस्तारतर्फ आधारभूत टेलिफोन सेवालाई आईपी प्रविधिमा रुपान्तरण निर्धारित समय, लागत र गुणस्तरमा सम्पन्न गर्ने लगायतका शर्तनामा गराएको थियो ।', 'यस्तै वायरलाइन सेवातर्फ काठमाडौंमा एफटीटीएचअन्तर्गत एक लाख लाइन जडान गर्ने कार्य आर्थिक वर्ष २०७५/७६ को ६ महिनाभित्र सम्पन्न गर्ने, ग्रामीण दूरञ्चार विकास कोषबाट मध्य पहाडी लोकमार्गको पूर्वी खण्ड (प्रदेश नम्वर १, २ र ३)मा अप्टिकल फाइबर विस्तार गर्ने आयोजना ६ महिनाभित्र ठेक्कापट्टाको कार्य सम्पन्न गरी काम सुरु गर्ने, र दूरसञ्चार प्राधिकरणबाट लागत व्योहोर्ने गरी भूकम्प प्रभावित चार जिल्लाका ७४७ स्थानमा ब्रोडब्याण्ड सेवा जडान गर्ने कार्य आर्थिक वर्ष २०७४/७५ को असार मसान्तसम्म सम्पन्न गर्ने शर्तनामा उल्लेख थियो ।', 'कम्पनीको सेवा, सुविधा, पूर्वाधार विकास तथा विस्तारमा नेपाल सरकार (मन्त्रिपरिषद्) र सञ्चार तथा सूचना प्रविधि मन्त्रालयले दिएका निर्देशनहरु पूर्ण पालना गर्ने, टेलिफोन सेवाको गुणस्तरमा सुधार गर्ने, टेलिफोन मर्मत सेवालाई गुनासो प्राप्त भएको दुई दिन भित्रमा समाधान गर्ने प्रणालीको विकास गर्ने, प्रमुख शहरहरुमा दूरसञ्चारका केबुल अण्डरग्राउण्ड गर्ने, तीन महिनाभित्र बजार अध्ययन गरी बजार नीति ल्याउने र नेपाल टेलिकमले लामो समयदेखि अन्य दूरसञ्चार कम्पनीहरुबाट उठाउन बाँकी रहेको इन्टरकनेक्सन वापतको करोडौं रकम दुई महिना भित्रमा उठाउने शर्तहरु सरकारले राखेको थियो ।', 'शर्तनामाहरुमा कामिनी असफल भएको ठहर गर्दै स्पष्टीकरण सोधिएको छ ।']"
"डिजिटल नेपाल फेमवर्क सुरु, यो हप्ताभरी सुझाव संकलन","['४ भदौ, काठमाडौं । सञ्चार तथा सूचना प्रविधि मन्त्रालयले डिजिटल नेपाल निमार्णका लागि गृहकार्य सुरु गरेको जनाएको छ ।', 'सोमबार सरोकारवालहरुसँग अन्तर्क्रिया गरी मन्त्रालयले औपचारिक रुपमा डिजिटल नेपाल फ्रेमवर्क सुरु भएको घोषणा गरेको हो । त्यसका लागि सार्वजनिक रुपमा सुझाव माग गरिएको छ ।', 'डिजिटल नेपालको योजना पूरा गर्ने आधार, गुणस्तरीय सेवाका लागि गर्नुपर्ने काम, अगाडि बढ्न सकिने योजना, प्राथमिकताका विषयहरु के कस्ता हुन सक्छन् भनेर सार्वजनिक रुपमै सुझाव माग गरिएको हो ।', 'मन्त्रालयले आगामी शुक्रबारसम्म मन्त्रालयको वेवसाइटमा गएर वा मन्त्रालयमै पुगेर सुझाव दिन सकिने व्यवस्था मिलाइएको जनाइएको छ ।', 'प्रविधिका कारण अब कुनै उद्योग डुब्दैन : सञ्चार सचिव', 'सञ्चार तथा सूचना प्रविधि मन्त्रालयका सचिव महेन्द्रमान गुरुङले प्रविधिका कारण नेपालमा अब कुनै प्रकारका उद्योग नडुब्ने दाबी गरेका छन् ।', 'डिजिटल नेपाल निमार्णबारे सरोकारवालाहरुसँग सुझाव संकलनका लागि मन्त्रालयमै आयोजित अन्तक्रिर्या कार्यक्रममा उनले सरकार प्रविधिको विकास गरेरै समृद्ध नेपाल निमार्ण गर्न सकिन्छ भन्नेमा विश्वस्त रहेको बताए ।', 'सूचना प्रविधिको विकासले नेपालमा निजी क्षेत्रलाई लगानी गर्ने राम्रो अवसर प्रदान गरेको भन्दै सचिव गुरुङले सदुपयोग गर्न आग्रह गरेका छन् । देशभित्रकै निजी क्षेत्रले अहिलेको अवसर गुमाए विदेशी लगानीकर्ता आउने उनको भनाइ छ ।', '‘सूचना प्रविधिको दृष्टिले पनि अबको युग भनेको निजी क्षेत्रलाई लगानी गर्ने सबैभन्दा राम्रो अवसर हो’ गुरुङले भने, ‘होइन भने विदेशी निजी क्षेत्र आउँछन् ।’', 'सरकारले सन २०२० सम्म देशभर इन्टरनेट सेवा पुर्\u200dयाउने लक्ष्य लिएको स्मरण गर्दै आफुहरु गुणस्तरीय सेवा कसरी पुर्\u200dयाउन सकिन्छ भन्नेमा केन्दि्रत भएको उनले उल्लेख गरे । ‘वडा तहसम्म इन्टरनेटको सुविधा पुग्यो भने त्यसले अवसर द्रुत गतिमा दिन्छ’, सचिव गुरुङले भने, ‘हामी त्यसका निम्ति प्रयत्नरत छौं । थ्रीजी, फोरजी सेवा होइन फाइभजी कसरी पुर्\u200dयाउने भन्ने छ ।’', 'मन्त्रालयको तथ्याङ्क अनुसार ७ सय ५३ स्थानीय तहमध्ये १ सय ५१ स्थानीय तहमा इन्टरनेटको पहुँच पुग्न बाँकी छ ।']"
डेढ करोडमा सुनको आइफोन !,"['के तपाइँसँग प्रसस्तै धन छ ? लक्जरी चिजहरु प्रयोग गर्न मन पर्दछ ? यदि यसो हो भने तपाइँसँग सुनको आइफोन किन्ने मौका छ र यसका लागि तपाइँले झण्डै डेढ करोड रुपैयाँ खर्च गरे पुग्नेछ ।', 'हो, बेलायतको लक्जरी प्रडक्ट निर्माता कम्पनी गोल्डजेनले सुनको आइफोन एक्स ल्याउँदैछ । यसको नाम आइफोन एक्स एस दिइएको छ ।', 'यो आइफोनका लागि कम्पनीले प्रिअर्डर लिन सुरु गरिसकेको छ । यो आइफोनमा १८ क्यारेटको सुनबाट बनेको पछाडिको भाग हुनेछ । तथापि अन्य फिचर्स भने खुलाइएको छैन ।', 'यो आइफोनको मूल्य १ लाख २७ हजार अमेरिकी डलर पर्नेछ र प्रिअर्डका लागि त्यसको आधार रकम भुक्तान गर्नुपर्नेछ ।', 'कम्पनीका अनुसार यो आइफोन उसको अहिलेसम्मकै सबैभन्दा लक्जरी प्रडक्टको रुपमा रहनेछ ।', 'स्मरण रहोस् यहीँ कम्पनीले यसअघि सुन तथा हिरा जडित एप्पल वाचका लागि सुन लेपन गरिएको रेसिंग बाइक पनि ल्याएको थियो ।', 'कम्पनीका अनुसार यो आइफोन खरीद कर्ताका लागि कम्पनीले पाँच वर्षसम्म मर्मत, सर्भिसिङ तथा अपडेटको चौबिसै घण्टाको सेवा उपलब्ध गराउनेछ ।', 'एजेन्सीको सहयोगमा']"
लोकेसन अफ गर्दापनि गुगलले गरिरहन्छ निगरानी,"['केही समय पहिले गुगलले आफ्ना प्रयोगकर्तामाथि गर्ने निगरानीका विषयमा सनसनीपूर्ण खबर सार्वजनिक भएको थियो । जस अनुसार फोनमा लोकेसन अफ गर्दा पनि गुगलको एप्सले प्रयोगकर्ताको लोकेसन ट्रयाक गर्ने गरेको खुलासा भएको थियो ।', 'यस विषयमा गुगलको आलोचना भैरहेको बेला गुगलले उक्त कुरालाई स्विकार गरेको छ । साथै गुगलले वेबसाइटमा लोकेसन सर्भिस नीतिलाई अपडेट गरेको छ ।', 'गुगलले स्पष्ट पारेको छ कि उसले प्रयोगकर्ता कहाँ रहेको छ भन्ने कुराको निगरानी गरिरहनेछ अर्थात् लोकेसन ट्रयाक गरिरहनेछ, भलै प्रयोगकर्ताले लोकेसन अफ किन नगरुन् ।', 'आफ्नो सपोर्ट पेजमा गुगलले लेखेको छ, ‘तपाइँले फोनको लोकेसन सेटिंग अफ गर्दैमा तपाइँको फोनको फाइन्ट माई डिभाइस, गुगल लोकेसन सर्भिस जस्ता अन्य लोकेसन सेवाहरुलाई प्रभावित गर्दैन ।’', 'गुगल भन्छ, ‘फोनमा सर्च तथा म्याप्स जस्ता सेवाहरुमा तपाइँको क्रियाकलापका कारण तपाइँको लोकेसन सम्बन्धी केही डाटाहरु गुगलसँग सुरक्षित भएका हुन्छन् । जब तपाइँ गुगल अकाउन्टको लोकेसन हिस्ट्रीलाई अफ गर्नुहुन्छ त्यो गुगल अकाउन्टसँग सम्बन्धित सबै डिभाइसका लागि बन्द हुन्छ ।’', 'गुगलका अनुसार डिभाइसमा गुगल म्याप्स एप खोल्दा वा अन्य फिचर्स प्रयोग गर्दापनि प्रयोगकर्ताको लोकेसनको स्न्यापसट डिभाइसमा स्टोर हुन्छ ।', 'एजेन्सी']"
अब नेपाली भाषामै इन्टरनेट डोमेन !,"['२७ साउन, काठमाडौं । इन्टरनेटमा कुनै सामग्री हेर्नुपर्दा वा कुनै वेवसाइटमा जान पर्दा अंग्रेजी भाषामा डोमेन नेम हान्नुपर्छ । तर, चाँडै नै नेपाली भाषामा पनि इन्टरनेटको डोमेन नेम उपलब्ध हुने भएको छ ।', 'विश्वभर इन्टरनेटको डोमेन नेम सिस्टम (डीएनएस) व्यवस्थापन गर्ने जिम्मेवारी पाएको संस्था ‘इन्टरनेट कर्पोरेशन फर एसाइन्ड नेम्स एण्ड नम्बर्स’ (आईसीएएनएन) दक्षिण एसियामा धेरै बोलिने ९ भाषाका विभिन्न लिपीमा इन्टरनेट डोमेन नेम उपलब्ध गराउने तयारीमा जुटेको छ ।', 'देवनागरी, बंगाली, गुजराती, गुरमुखी, कन्नडा, मलायालम, उडिया, तामिल र तेलगु गरी नौ लिपीमा डोमेन नेम उपलब्ध गराउने तयारी गरिरहेको आइसीएएनएन इन्डियाका प्रमुख समिरन गुप्ताले बताए । नौ लिपीहरु अन्तर्गत दक्षिण एसियामा बोलिने दर्जनौं भाषाहरु पर्छन् ।', 'नेपाली भाषा देवनागरी लिपीअन्तर्गत पर्ने भाषा हो । देवनागरी लिपीमा नेपाली, संस्कृत, हिन्दी, भोजपुरी, मैथिली, मराठी, अवधी, पालीलगायतका भाषा पर्छन् ।', 'आईसीएएनएनले विश्वभर प्रचलित लिपीहरुमा सुरक्षित र स्थिर रुपले उच्चस्तरीय डोमेन नेम उपलब्ध गराउनको लागि नियमहरु बनाउने काम गरिरहेको छ ।', 'यसपछि अंग्रेजी भाषाको ज्ञान नभएका मानिसहरुले पनि अनलाइनमा आफ्नो भाषाको डोमेन नेमबाट इन्टनेटको प्रयोग गर्न सक्नेछन् ।उदाहरणको लागि तपाईले कुनै वेबसाइटमा नेपाली सामग्रीहरु हेर्नको अंग्रेजी डोमेन नेम टाइप गर्नुपर्दैन । तपाई सिधै नेपालीमा डोमेन नेम टाइप गरेर वेवसाइटमा प्रवेश गर्न सक्नुहुनेछ ।', 'अहिलेसम्म विश्वभरका ५२ प्रतिशत जनसंख्या इन्टरनेटको पहुँचमा छन् र बाँकी ४८ प्रतिशतमध्ये धेरैजसो अंग्रेजी नबोल्ने मानिसहरु छन् ।‘अंग्रेजीमा टाइप गर्न नसक्ने मानिसहरुलाई उनीहरुको आफ्नै भाषामा डोमेन नेम उपलब्ध गराएमा उनीहरुलाई पनि इन्टरनेटको पहुँचमा पुर्\u200dयाउन सकिन्छ’ गुप्ताले भने ।', 'दक्षिण एसियामा बोलीने भाषाहरुमा डोमेन नेम उपलब्ध गराउनको लागि समुदायमा आधारित समर्पित प्यानलबाट नियमहरु बनाउने काम भइरहेको उनले बताए ।', 'नियो ब्राहृमी जेनेरेसन प्यानल नामको उक्त प्यानलमा यी भाषा बोलिने भारत, नेपाल, बंगलादेश, श्रीलंका र सिंगापुरका ६० भन्दा धेरै प्राविधिक विज्ञ र भाषाशास्त्रीहरु सम्मिलित छन् ।', 'देवनागरी, गुजराती, गुरमुखी, कन्नडा, उडिया र तेलगु गरी ६ लिपीहरुको लागि तयार प्रस्तावहरु सार्वजनिक प्रतिक्रियाको लागि तयार भइसकेको जनाइएको छ ।', 'यसको लागिआईसीएएनएनको वेवसाइटमा गएर कसैले पनि प्रस्तावहरुको समीक्षा गर्न र प्रतिक्रियाहरु दिन सक्ने जनाइएको छ ।', '-टाइम्स नाउ इन्डियाबाट']"
टेलिकमको बेथितिः वक्यौता उठाउन छाडेर ‘महत्वाकांक्षी’ वक्तव्य,"['२७ साउन, काठमाडौं । नेपाल टेलिकमको सेवामा सुधार गर्न नसकेको र कम्पनीलाई ओरालो लगाएको भन्दै नेपाल टेलिकमकी प्रवन्ध निर्देशककामिनी राजभण्डारीलाई सरकारले दोस्रो स्पष्टीकरणसोधेको छ । सरकारले स्पष्टीकरण सोधेको तीन दिन नबित्दै नेपाल टेलिकमले आफ्नो वाषिर्क प्रगतिको विवरण र आगामी वर्षको कार्ययोजना सार्वजनिक गरेको छ ।', 'टेलिकमले आगामी वर्ष २२ अर्ब रुपैयाँ खर्च गर्ने गरी विभिन्न योजना तयार पारेको जनाएको छ । २२ अर्ब खर्च गरेर कम्पनीले साढे ४४ अर्ब रुपैयाँ नाफा गर्ने लक्ष्य पनि लिएको छ । आगामी वर्ष खुद नाफा १० प्रतिशतले बढाउने लक्ष्य राखेको छ ।', 'कम्पनीले चालु आर्थिक वर्ष ०७५/७६ मा कम्पनीको सञ्चालन आय ४४ अर्ब २५ करोड पुर्\u200dयाउने र कुल आय १० प्रतिशतले वृद्धि गर्ने लक्ष्य निर्धारण गरेको विज्ञप्तिमा बताइएको छ । कम्पनीले विभिन्न योजनाहरु सार्वजनिक गर्दै आफैंले त्यसलाई महत्वाकांक्षी भनेको छ ।', 'सरकारले तोकेका शर्तहरुमा टेलिकमले अन्य दूरसञ्चार कम्पनीबाट लामो समयदेखि उठाउन बाँकी रहेको इन्टरकनेक्सन वापतको अर्बौं रुपैयाँ दुई महिनाभित्र उठाइ सक्न भनेको थियो, तर टेलिकमद्वारा जारी विज्ञप्तिमा यस्तो रकम उठे/नउठेको कुनै चर्चा छैन', 'यस्तो थियो सरकारले दिएको ‘होमवर्क’', 'गत बैशाख २४ गते बसेको मन्त्रिपरिषद बैठकले कामिनीलाई ११ बुँदे लिखित शर्तहरु पूरा गरेर देखाउन भनेको थियो । सरकारले दिएको लिखित शर्तमा कामिनीलाई ९.७५ अंक प्राप्त गर्ने गरी काम गर्न भनिएको थियो ।', 'सरकारले तोकेका शर्तहरुको ९ नम्बर बुँदामा टेलिकमले अन्य दूरसञ्चार कम्पनीबाट लामो समयदेखि उठाउन बाँकी रहेको इन्टरकनेक्सन वापतको अर्बौं रुपैयाँ दुई महिनाभित्र उठाइ सक्न भनेको थियो । तर, टेलिकमद्वारा आइतबार जारी विज्ञप्तिमा यस्तो रकम उठे/नउठेको कुनै चर्चा छैन ।', 'स्रोतका अनुसार त्यसरी उठ्न बाँकी रकम अहिलेसम्म युटीएल लगायतका अन्य दूरसञ्चार कम्पनीहरुले टेलिकमलाई तिर्न अन्कनाइरहेका छन् । यसबारे के कस्तो प्रगति भएको छ भन्ने सम्बन्धमा आइतबारको टेलिकमको वक्तव्य पूरै मौन छ ।', 'सरकारले कामिनीलाई दिएका काम यस्ता थिए-', '-ताररहित सेवातर्फ देशभर जीएसएम सेवा अन्तर्गत टुजी र थ्रजीसेवाको विस्तार गर्न १ करोड लाइन विस्तारको परियोजना/आयोजना ६ महिनाभित्र निर्धारित लागत, परिणाम र गुणस्तरमा पूर्ण रुपमा सम्पन्न गर्ने', '-वायरलाइन सेवा विस्तारतर्फ आधारभूत टेलिफोन सेवालाई आईपी प्रविधिमा रुपान्तरण निर्धारित समय, लागत र गुणस्तरमा सम्पन्न गर्ने ।', '-वायरलाइन सेवातर्फ काठमाडौंमा एफटीटीएचअन्तर्गत एक लाख लाइन जडान गर्ने कार्य आर्थिक वर्ष २०७५/७६ को ६ महिनाभित्र सम्पन्न गर्ने ।', '-ग्रामीण दूरसञ्चार विकास कोषबाट मध्यपहाडी लोकमार्गको पूर्वी खण्ड (प्रदेश नम्वर १, २ र ३)मा अप्टिकल फाइबर विस्तार गर्ने आयोजना ६ महिनाभित्र ठेक्कापट्टाको कार्य सम्पन्न गरी काम सुरु गर्ने ।', '-नेपाल टेलिकमअन्तर्गत सञ्चालित कार्यक्रम र आयोजनाहरु निर्धारित समय, लागत र गुणस्तरमा सम्पन्न गर्ने ।', '-दूरसञ्चार प्राधिकरणबाट लागत व्योहोर्ने गरी भूकम्प प्रभावित चार जिल्लाका ७४७ स्थानमा ब्रोडब्याण्ड सेवा जडान गर्ने कार्य आर्थिक वर्ष २०७४/७५ को असार मसान्तसम्म सम्पन्न गर्ने ।', '-कम्पनीको सेवा, सुविधा, पूर्वाधार विकास तथा विस्तारमा नेपाल सरकार र सञ्चार तथा सूचना प्रविधि मन्त्रालयले दिएका निर्देशनहरु पूर्ण पालना गर्ने ।', '-टेलिफोन सेवाको गुणस्तरमा सुधार गर्ने ।-टेलिफोन मर्मत सेवालाई गुनासो प्राप्त भएको दुई दिनभित्र समाधान गर्ने प्रणालीको विकास गर्ने ।', '-प्रमुख शहरहरुमा दूरसञ्चारका केबुल अण्डरग्राउण्ड गर्ने ।', '-तीन महिनाभित्र बजार अध्ययन गरी बजार नीति ल्याउने ।', '-नेपाल टेलिकमले लामो समयदेखि अन्य दूरसञ्चार कम्पनीहरुबाट उठाउन बाँकी रहेको इन्टरकनेक्सन वापतको करोडौं रकम दुई महिनाभित्रमा उठाउने ।', 'यो पनि पढ्नुस्ःटेलिकमका हाकिमलाई प्रधानमन्त्रीको प्रश्न- टायर फेरौं कि इञ्जिन ?', 'अहिलेसम्म के-के काम भए ?', 'टेलिकमले आइतबार जारी गरेको वक्तव्य अनुसार गत वर्ष कुल ४५ अर्ब ५६ करोड ५८ लाख रुपैयाँ कमाएको छ । अघिल्लो आर्थिक वर्षको तुलनामा टेकिलमको आम्दानी २.१९ प्रतिशतले मात्रै बृद्धि भएकोे छ ।', 'यो अवधिमा कम्पनीको नाफा करिव १५ अर्ब ६६ करोड ७५ लाख रुपैयाँ छ । अघिल्लो आर्थिक वर्षको तुलनामा कम्पनीको मुनाफा १.९२ प्रतिशतले मात्र वृद्धि भएको छ । जसले गर्दा कम्पनीको प्रतिशेयर आम्दानीमा अघिल्लो आर्थिक वर्षको तुलनामा रु १.९६ ले बृद्धि भई प्रतिशेयर आम्दानी रु १०४.४५ पुगेको कम्पनीले जानकारी दिएको छ ।', 'एकीकृत विलिङ प्रणालीमा ल्याण्डलाइन सेवासमेत रुपान्तरित गर्ने काम गत वर्षमै सकिएको टेलिकमले जनाएको छ ।', 'त्यसैगरी लामो समयदेखि सञ्चालनमा रहेका ल्याण्डलाइन सेवाका पुराना उपकरणहरु विस्थापन गरी टिडीएम माइग्रेसन आयोजना अन्तर्गत आधुनिक प्रविधिमा आधारित आइएमएस उपकरण मार्फत सेवा प्रदान गर्न आरम्भ गरिएको कम्पनीले जानकारी दिएको छ ।', 'हालसम्म करिव एक लाख ९० हजार लाइन नयाँ प्रविधिमा रुपान्तरित भई सेवा सञ्चालनमा आइसकेको जानकारी कम्पनीले दिएको छ । टेलिकमले क्रमिक रुपमा अन्य लाइनहरु पनि रुपान्तरण गर्ने कार्य जारी रहेको बताएको छ ।', 'नेपाल दूरसञ्चार प्राधिकरणको ग्रामीण दूरसञ्चार कोषबाट खर्च हुने गरी भूकम्प प्रभावित क्षेत्रमध्ये अति प्रभावित चार जिल्लाका ७४७ स्थानमा ब्रोडव्याण्ड इन्टरनेट सेवा सञ्चालन गर्ने जिम्मेवारी कम्पनीलाई दिइएकोमा तोकिएको समय अगावै सम्पूर्ण स्थानमा सेवा सञ्चालनमा ल्याउन सफल कम्पनी बताउँछ ।', 'गत जेठ मसान्तसम्ममा कम्पनीका टेलिफोन ग्राहक आधार १ करोड ९७ लाख ४७ हजार ४ सय ४५ रहेको छ ।यसैगरी इन्टरनेट ग्राहक आधार १ करोड ६ लाख ५२ हजार ४ सय २९ छ । यसरी ०७४ असार मसान्तको तुलनामा कम्पनीको ग्राहक आधार टेलिफोनतर्फ २१ लाख ४५ हजार २ सय २३ र इन्टरनेटतर्फ २२ लाख २६ हजार ५ सय ३५ले बृद्धि भएको छ ।', 'नेपाल दूरसञ्चार प्राधिकरणको तथ्यांक अनुसार गत आर्थिक वर्षको शुरुवातमा कम्पनीको बजार हिस्सा ४९ प्रतिशत रहेकोमा गत जेठ महिनामा सो बजार हिस्सा २ प्रतिशतले बृद्धि भई ५१ प्रतिशत पुर्\u200dयाइएको दावी कम्पनीको छ । यद्यपि प्रतिस्पर्धी अनुरुपको नाफा आर्जनमा भने टेकिलम असफल देखिन्छ ।', 'कम्पनीको इतिहासमा प्रथमपटक कम्पनी ऐनले तोकेको समयभित्र नै कम्पनीको वाषिर्क साधारण सभा सम्पन्न गरी कम्पनीका शेयर होल्डरलाई हालसम्मकै सबैभन्दा बढी लाभांस वितरण गरिएको दावी टेलिकमकी प्रवक्ता प्रतिभा वैद्यद्वारा हस्ताक्षरित विज्ञप्तिमा उल्लेख छ ।', 'कम्पनीको सञ्चालक समितिमा कर्मचारीको प्रतिनिधित्व गराउने सम्बन्धी निर्वाचन र कर्मचारीको आधिकारिक ट्रेड युनियनको निर्वाचन लामो समयदेखि रोकिएर रहेकोमा गत आर्थिक वर्षमा दुवै निर्वाचन गराउन सफल भएको विवरण पनि विज्ञप्तिमा समेटिएको छ ।', 'स्वघोषित ‘महत्वाकांक्षी योजना’', 'कम्पनीले चालु आर्थिक वर्ष ०७५/७६ का लागिसमेत विभिन्न महत्वाकांक्षी योजना अघि सारिएको बताएको छ । यसमध्ये केही महत्वाकांक्षी योजना आर्थिक वर्षको शुरुवातसँगै कार्यान्वयनमा आउन थालेको दावी टेलिकमको छ ।', 'प्रदेश नम्बर १,२ र ३ को मध्य पहाडी लोकमार्गमा अप्टिकल फाइवर तथा उच्च क्षमतायुक्त उपकरण बिस्तार गर्नका लागि जम्मा पाँचवटा बोलपत्र आह्वान भइसकेको टेलिकमले जनाएको छ । यस अनुसार पाँचथरको चियो भञ्ज्याङदेखि गोर्खा-धादिङको आरुघाटसम्म कुल २ हजार १ सय ७९ किलोमिटर अप्टिकल फाइवर नेटवर्क विस्तार भइरहेको बताइएको छ । यसका लागि दूरसञ्चार प्राधिकरणले ग्रामीण दूरसञ्चार कोषको रकम परिचालन गर्ने टेलिकमले जनाएको छ ।', 'पहाडी जिल्लाका सदरमुकामहरुमा सञ्चालनमा रहेको एडीएसएस आयोजनामार्फत एक हजार किलोमिटर अप्टिकल फाइवर विस्तार कार्य चालु आर्थिक वर्षको प्रथम त्रैमासिक भित्र सम्पन्न गरिने कम्पनीले बताएको छ । यसैगरी काठमाडौं-तराई दु्रत मार्गमा नेपाली सेनासँग सहकार्य गरी भूमिगत रुपमा अप्टिकल नेटवर्क विस्तार कार्य थालनी गरिने कार्यक्रम पनि टेलिकमले बनाएको विज्ञप्तिमा बताइएको छ ।', 'प्रदेश १,२,३ बाहेकका क्षेत्रहरुमा समेत कम्पनीले उच्च क्षमतायुक्त ट्रान्समिसन उपकरणहरु जडान गरी पूव्र्ााधार बिस्तार गर्ने लक्ष्य पनि रहेको वैद्यले बताएकी छिन् ।', 'जीएसएम मोवाइल सेवामा चालु आर्थिक वर्ष ०७५/७६ मा पोष्टपेडतर्फ ५९ हजार ८ सय ३० लाइन र पि्रपेडतर्फ २५ लाख ५० हजार मोबाइल लाइन बितरण गर्ने लक्ष्य कम्पनीले लिएको छ ।', 'मोबाइल सेवाप्रति ग्राहकहरुको बढ्दो रुचीलाई ध्यानमा राखी प्रमुख शहरहरुमा फोरजी सेवा सञ्चालन आइसकेको र मुलुकभर गुणस्तरीय थ्रीजी सेवा उपलब्ध गराउने लक्ष्यसहित यसै वर्षमा थप बीटीएस जडान गरी सेवा विस्तारको कार्यलाई तिब्रता दिइने टेलिकमले बताएको छ।', 'मुलुकका सातै प्रदेशमा फोरजी/एलटीई सेवा विस्तार गर्न बोलपत्र आह्वान भइसकेको र यसै आर्थिक वर्षभित्र आवश्यक उपकरण जडान तथा नेटवर्क विस्तार गरी सेवा सञ्चालनमा ल्याइने विज्ञप्तिमा उल्लेख छ । यसै वर्षमा सीडीएमए प्रविधिका ८१ हजार ६ सय २ लाइन टेलिफोन वितरण गर्ने लक्ष्य पनि लिइएको छ ।', 'चालु आर्थिक वर्षमा पीएसटीएन सेवातर्फ ४२ हजार २ सय ६१ लाइन टेलिफोन वितरण गर्ने लक्ष्य लिइएको छ । यस अनुरुप मुलुकका ग्रामीण तथा शहरोन्मुख क्षेत्रहरुमा आइपी प्रविधिका उपकरणहरुबाट भ्वाइस, डाटा र अन्य सेवाहरु प्रदान गरिनेछ । यस आर्थिक वर्ष भित्र थप एक लाख लाइन आईपी प्रविधिबाट प्रतिस्थापन गरी पीएसटीएन सेवाको कुल जडित क्षमताको करिव ५० प्रतिशत उपकरणहरु -चार लाख ५० हजार लाइन क्षमता) आइपी बेस्ड प्रणालीबाट सञ्चालन गरिने विज्ञप्तिमा उल्लेख छ । त्यसपछि बाँकी ल्यान्डलाइन सेवालाई पनि क्रमिक रुपमा आइपी बेस्ड प्रविधिमा रुपान्तरण गरिने बताइएको छ ।', 'चालु आवको दोस्रो त्रैमासिकभित्र कम्पनीको ५.२ एम जएसएम आयोजनाअन्तर्गत बाँकी रहेका बीटीएसहरु सञ्चालन गरिनेछ । साथै सबै प्रदेशहरुमा गरी थप १२० बीटीएस साइटहरू सञ्चालन गर्ने योजना पनि कम्पनीले सार्वजनिक गरेको छ ।', '१० एम जीएसएम आयोजनाअन्तर्गत बाँकी रहेका बीटीएसहरु तथा थप बीटीएस हरु सञ्चालन गर्न ९ एम रुफ टप टावर, २० एम-५० एम ग्राउण्ड बेस टावर खरिद तथा सञ्चालन प्रकृया अगाडि बढाएको कम्पनीको स्पष्टीकरण छ । बीटीएस साइटहरू सञ्चालनका लागि २०-३० एम ग्राउण्ड बेस टावर र रुफ टप टावरहरु विस्तार गरिनेछ ।', 'दूरसञ्चार क्षेत्रको बजारमा मोबाइल तथा डाटा सेवाको माग बढ्दै गएकाले आगामी दिनमा डाटा सेवाको विस्तारको लागि फोरिजी सेवामार्फत वायरलेस ब्रोडब्यान्ड सेवालाई थप प्रवर्द्धन गरिने बम्पनीको अर्को दावी छ ।', 'शहरी क्षेत्रका ग्राहकहरुलाई उच्च क्षमताको डाटा सेवा प्रदान गर्न काठमाडौं उपत्यका लगायत मुलुकका मुख्य-मुख्य शहरहरुमा तीन लाख क्षमताको एफटीटीएच नेटवर्क विस्तार गरी १ लाख ग्राहकहरुलाई सेवा प्रदान गरिने विज्ञप्तिमा उल्लेख छ ।', '‘आर्थिक वर्षभित्र विद्यालय, स्वास्थ्य संस्था र गाउँपालिकामा वाइम्याक्स प्रविधि मार्फत न्युनतम ५ सय १२ केविपिएस क्षमताको ब्रोडब्याण्ड इन्टरनेट सेवाको हट स्पट स्थापना गरी मुलुकका ७७ वटै जिल्ला सदरमुकाम तथा प्रमुख ब्यापारिक केन्द्रहरुमा वाइफाई सेवा सञ्चालनमा ल्याइने छ,’ विज्ञप्तिमा भनिएको छ ।', 'गुनासो सम्बोधन गर्ने दाबी', 'थप एकीकृत मर्मत इकाईहरुको परिचालन गरी मर्मतसम्भार कार्य चुस्त पार्ने दाबी पनि टेलिकमको छ । रोकथाम मर्मत सुधारलाई प्राथमिकता दिई गुणस्तर अभिवृद्धि गरिने विज्ञप्तिमा जनाइएको छ ।', 'एकद्वार ग्राहक सेवा प्रणालीबाट थप सेवा सुविधाहरु फोन, इमेल, एसएमएस र वेबच्याटमार्फत ग्राहकहरुको गुनासाहरु सम्बोधन गरी ग्राहक सेवामा सुधार गरिन दावी पनि टेलिकमले गरेको छ ।', 'आर्थिक वर्ष ०७५/७६ मा भ्वाइस सेवातर्फ कुल २७ लाख ३३ हजार टेलिफोन लाइन थप वितरण गरी टेलिघनत्व ७० प्रतिशत पुर्\u200dयाउने तथा डाटा सेवाको घनत्व पनि बृद्धि गर्दै ४५ प्रतिशत पुर्\u200dयाउने कार्यक्रम रहेको वैद्यले उल्लेख गरेकी छिन् ।']"
ट्वीटरमाथि प्रतिबन्ध लगाउने पाकिस्तानको धम्की,"['पाकिस्तान सरकारले माइक्रो ब्लगिङ साइट ट्वीटरमाथि प्रतिबन्ध लगाउने चेतावनी दिएको छ ।', 'ट्वीटरले आपत्तिजनक सामाग्रीलाई रोक्ने निर्देशिका पालना नगरेको भन्दै पाकिस्तानको टेलिकम प्राधिकरणले ट्वीटरलाई यस्तो चेतावनी दिएको हो ।', 'पाकिस्तानमा यसअघि पटक पटक सोसल मिडियामाथि प्रतिबन्ध लगाइएको इतिहास छ ।', 'पाकिस्तानले फेसबुकमाथि सन् २००८ मा दुईपटक प्रतिबन्ध लगाएको थियो भने पुनः २०१० मा पनि प्रतिबन्धित भएको थियो । त्यस्तै सन् २०१२ देखि पाकिस्तानको टेलिकम प्राधिकरणले दुई वर्षसम्म युट्युबमाथि पनि प्रतिबन्ध लगाएको थियो ।', 'पछिल्लो समय फेसबुक, युट्युब तथा अन्य सोसल मिडियाहरुले आपत्तिजनक सामाग्रीमाथि बन्देज लगाउन सरकारले गरेका अनुरोधहरुको कार्यान्वयन गर्ने ग्रेको भएप्नि ट्वीटरले भने अवज्ञा गरिरहेको भन्दै प्राधिकरणले मन्त्रीपरिषद सचिवालयको सम्बन्धित समितिमा जानकारी गराएको छ ।', 'प्राधिकरणका अनुसार सरकारले गरेका केवल ५ प्रतिशत अनुरोधहरुको मात्र ट्वीटरले कार्यान्वयन गर्ने गरेको छ ।', 'एजेन्सी']"
‘सूर्य छुने’ मिसनमा उड्यो नासाको अन्तरीक्ष यान,"['अमेरिकी अन्तरीक्ष एजेन्सी नासाले इतिहासमै पहिलोपटक सूर्यको सबैभन्दा नजिक पुग्ने यानको प्रक्षेपण गरेको छ ।', 'पार्कर सोलर प्रोव नामक अन्तरीक्षयानलाई नासाले फ्लोरिडास्थित केप केनरेभलबाट प्रक्षेपण गरेको हो । पार्कर सोलार प्रोब सूर्यको सबैभन्दा नजिक पुग्ने यान हुनेछ ।', 'स्थानीय समयअनुसार आइतबार बिहान साढे ३ बजे उक्त यानलाई डेल्टा चतुर्थ हेभी रकेट मार्फत प्रक्षेपाण गरिएको हो । यो रकेट विश्वमा सबैभन्दा तीव्र गतिमा चल्ने मानव निर्मित वस्तु हो ।', 'पछिल्लो मिसनबाट सूर्यको बारेमा विभिन्न रहस्योद्घाटन हुने विश्वास नासाले गरेको छ ।', 'खगोलशास्त्री ९१ वर्षीय युजिन पार्करको नामबाट यो यानको नामाकरण गरिएको हो । युजिनले पहिलोपटक सौर्य आँधीको बारेमा वर्णन गरेका थिए ।', 'यो यानले हाम्रो बाहिरी वायुमण्डल अर्थात् कोरोनाको भौतिक अध्ययन गर्नेछ ।', 'डेल्टा चतुर्थ हेभी रकेटले यानलाई आन्तरिक सौर्यमण्डलमा पुर्याउनेछ ।', 'आगामी ६ हप्तामा शुक्र ग्रहलाई पार गरी अर्को ६ हप्तामा यसले सूर्यसँग साक्षात्कार गर्नेछ । सात वर्षको अवधिमा यो यानले सूर्यको २४ पटक परिक्रमा गर्नेछ ।', 'उर्जा तथा घामले कसरी सूर्यको चारैतर्फ आफ्नो घेरा बनाएर राख्न सफल हुन्छ भन्ने कुरा पत्ता लगाउनु यो मिसनको उद्देश्य भएको बताइएको छ ।', 'सूर्यको हरेक परिक्रमा पश्चात यो यान सूर्यको अझै नजिक आउनेछ । यसले सुर्यको सतहभन्दा ६१ लाख किमीको दूरीमा रही वातावरणका नमूनाहरु संकलन गर्नेछ ।', 'हुनत यो दूरी खासै नजिक लाग्दैन । तर यदि पृथ्वी र सूर्यबीचको दूरीलाई एक मिटर मान्ने हो भने पार्कर सोलार प्रोब र सूर्यबीचको दूरी जम्मा चार सेन्टिमिटर मात्र हुनेछ ।', 'यसले १९० किलोमिटर प्रतिसेकेण्डको गतिमा सूर्यको परिक्रमा गर्नेछ । यो गति यति तिव्र हो कि यदि यहीँ गतिमा कुनै वस्तु अमेरिकाको वासिंटनबाट यात्रा सुरु गरेमा एक मिनेटमै जापानको टोकियो पुग्दछ ।', 'यसको वजन ६१२ किलो रहेको छ । लम्बाई ९ फिट १० इन्च छ । सूर्यको तातोबाट बचाउनक ालागि यसमा ११.४३ सेमी मोटो विशेष कार्वन कम्पोजिट हिट शिल्ड लगाइएको छ । यो तहले १३ सय डिग्री सेल्सियस सम्मको तातो खप्न सक्दछ ।', 'स्मरण रहोस् यसअघि सन् १९७६ मा हिलियस टू नाम अन्तरीक्षयान सुर्यको नजिक पुगकेो थियो । उक्त यान सूर्यको ४ करोड ३० लाख किलोमिटर दूरीसम्म पुगेको थियो ।बीबीसी']"
"७० वर्षीय वृद्ध, जो ११ वटा स्मार्टफोन बोकेर पोकेमन खोज्दै हिँड्छन्","['', 'काठमाडौं । एक वृद्ध ताइवानीले ‘पोकेमन गो’ खेलमा सयौं डिजिटल मोन्स्टरहरुलाई समाउन आफ्नो साइकलमा ११ वटा स्मार्टफोन जोडेका छन् ।', '७० वर्षीय चेन सान-युआनले उनको ११ वटा मोबाइल फोन र साइकलको बास्केटमा राखिएका ९ वटा पावर बैंकको चार्ज नसकिउन्जेलसम्म घन्टौं लगातार ‘पोकेमन गो’ खेल्न सक्छन् ।', 'उनी ताइवानको सडक र गल्लीहरुमा पोकेमन खोज्दै हिँड्छन् । उनी आफ्नो शिकारलाई औंला चलाएर डिजिटल पोकेबलले हानेर भर्चुअल पोकेमन समाउँदै हिँड्छन् ।', 'फेङ सुइ मास्टरले महिनामा ११६५ अमेरिकी डलर ‘पोकेमन गो’का विभिन्न एपहरु किन्न र ‘पोकेमन गो’ खेल्नको लागि आवश्यक उपकरणहरु किन्न खर्चिने गरेका छन् ।', 'उनको सबैभन्दा मनपर्ने ठाँउ एक पार्क हो, जहाँ उनी सातामा पाँच वा छ पटकसम्म पुग्ने गर्छन् । कुनै स्थानीयले उनको ११ वटा मोबाइल फोन जडित साइकलसहित एक तस्वीर खिचेर रेडइटमा राखिदिएपछि उनी अनलाइनमा धेरै चर्चित भए ।', 'त्यसपछि उनलाई ‘अंकल पोकेमन’ उपनाम दिइयो तर, उनलाई आफ्नो फ्यान फलोइङको बारेमा भने थाहा थिएन् ।', 'जब ताइवानी टिभी इएक्सपिडटजीजीले उनलाई टेलिभिजनमा देखायो, त्यसपछि मात्रै उनले आफ्ना प्रशंसकहरुको बारेमा थाहा पाए ।', 'उनका अनुसार पोकेमन गो खेल्नाले उनलाई अल्जाइमरको रोगसँग लड्न र आफ्नो उमेरका अन्य खेलाडीसँग जोडिन सहयोग गरेको छ ।', 'चेनले सन् २०१६ बाट पोकेमन गो खेल्न थालेका हुन् र सुरुमा उनका नातीले उनलाई कसरी खेल्ने भनेर सिकाइदिएका थिए ।', 'चेन आजकाल यति धेरै खेल्छन् कि उनी लेभल ३० भन्दा माथिको एकाउन्टलाई मात्रै आफ्नो साइकलमा राख्छन् । उनी छिट्टै नै आफ्नो साइकलमा पोकेमन खेल्नको लागि १५ वटा मोबाइल अट्ने गरि डिजाइन गर्ने सोचमा छन् ।', 'डेलीमेलबाट']"
फेसबुकका सक्रिय प्रयोगकर्ता आधाले घटे,"['', 'पछिल्लो २ वर्षमा फेसबुक साइटमा सक्रिय हुने प्रयोगकर्ताको संख्या झण्डै आधाले घटेको एक अध्ययनले देखाएको छ ।', 'अध्ययन अनुसार प्रतिस्पर्धी सोसल प्लाटर्फम युट्युबप्रति युवापुस्ताको मोह बढ्दै जाँदा फेसबुकप्रतिको मोह भने घटिरहेको देखिएको छ ।', 'पछिल्लो दुई वर्षको अवधिमा मासिक फेसबुक वेबपेज भिजिट संख्या उल्लेख्य रुपमा घटेको छ । दुईवर्षअघि मासिक फेसबुक वेजपेज भिजिट ८ अर्ब ५० करोड रहेकोमा अहिले त्यो संख्या ४ अर्ब ७० करोडमा झरेको छ ।', 'मोबाइल एपमार्फत फेसबुक चलाउने प्रयोगकर्ताको संख्या निरन्तर रुपमा बढिरहेको भएपनि यसले फेसबुकका कूल सक्रिय प्रयोगकर्ताको संख्यामा भैरहेको गिरावट थाम्न सकेको छैन ।', 'बेलायतको मार्केट रिसर्च र्फम सिमिलर वेबले अमेरिकाका टप फाइभ साइटहरुको ट्राफिक अध्ययन गरी यस्तो निष्कर्ष निकालेको हो । कम्पनीले गुगल, फेसबुक, युट्युब, याहु र अमेजनको अध्ययन गरेको थियो ।', 'अध्ययनको क्रममा अनलाइन प्रयोगको बदलिँदो आकारका साथै ब्राउजिङका पछिल्ला प्रवृत्तिहरु केलाइएको थियो ।', 'अध्ययन अनुसार गुगलले अहिलेपनि इन्टरनेट ट्राफिकको क्षेत्रमा ठूलो अन्तरसहितको अग्रता कायम गरिरहेको छ । खासगरी सर्च इन्जिनको क्षेत्रमा यसको प्रभुत्वमाथि अरुले खासै चुनौति दिन सकेका छैनन् ।', 'शोधकर्ताहरुका अनुसार फेसबुकको अवस्था भने सन्तोषजनक छैन । प्रयोगकर्ताहरु फेसबुकप्रति कममात्रै केन्द्रित हुन थालेका छन् । नियमित रुपमा फेसबुक वेबसाइट चलाउनेको संख्या झण्डै आधाले घटेको छ । तथापि फेसबुक एप तथा इन्स्टाग्राम र मेसेन्जर प्रयोगकर्ताको संख्या भने बढेको छ ।', 'त्यस्तै युट्युबको ट्राफिक र दर्शकको संख्या पनि ह्वात्तै बढेेको छ । पछिल्लो समय युट्युव युवापुस्ताको लागि मनोरञ्जन र सूचनाको प्रमुख श्रोत बन्दै गएको छ ।एजेन्सी']"
फेसबुकले हटाइदियो साढे ६ सय नक्कली अकाउन्ट,"['भ्रामक राजनीतिक गतिविधिमा लिप्त भएको आरोपमा फेसबुकले सयौँ अकाउन्ट, ग्रुप तथा पेजहरु ‘डिलिट’ गरिदिएको छ ।', 'यसरी प्रतिबन्धित हुनेमा अधिकांश अकाउन्ट इरान र रुससँग सम्बन्धित रहेका बताइएको छ ।', 'अनुचित गतिविधिमा संलग्न रहेका रुस र इरानसँग सम्बन्धित ६ सय ५२ वटा फेसबुक पेज, ग्रुप तथा अकाउन्टलाई हटाइएको फेसबुकले जनाएको छ ।', 'सन् २०१६ को अमेरिकी राष्ट्रपतिय चुनावलाई प्रभावित गर्नका लागि रुसी एजेन्टहरुद्वारा फेसबुकको प्लेटफर्ममा अभियान चलाएको खुलासा भएसँगै फेसबुकले आफ्नो नीतिलाई मजबुत गर्ने कार्यमा जुटेको थियो । फेसबुकसँगै अन्य सोसल मिडियाहरुले पनि पछिल्लो समयमा भ्रामक राजनीतिक अभियानको विरुद्धमा सख्त कदम अघि बढाइरहेका छन् ।', 'ट्वीटरले पनि यसअघि २ सय ८४ वटा अकाउन्ट बन्द गरेको जानकारी गराएको थियो ।', 'भ्रामक राजनीतिक गतिविधि चलाउने अकाउन्टहरुमा रहेका सामाग्रीहरुको समीक्षा अझै पूरा नभएको भन्दै फेसबुकले यस विषयको सूचना अमेरिका तथा बेलायत सरकारलाई दिएको बताइएको छ ।', 'फेसबुक सीर्इओ मार्क जुकरबर्गका अनुसार मानिसमात्र नभएर केही देशहरु नै हरसम्भव तरिका लगाएर फेसबुकका सेवाहरुको दुरुपयोग गर्ने कोसिस गरिरहेका छन् ।', 'एजेन्सी']"
एप्पलले नयाँ भर्सनमा ल्याउँदैछ ‘म्याकबुक एयर’,"['७ भदौ, काठमाडौं । एप्पलले आफ्नो लोकपि्रय म्याकबुक एयर ल्यापटपलाई रिडिजाइन गरी नयाँ भर्सनमा ल्याउने भएको छ ।', 'उपभोक्ताको सस्तो मूल्यको ल्यापटपको चाहना पूरा गर्दै एप्पलले तीन वर्षपछि पछिल्लो ‘म्याकबुक एयर’मा महत्वपूर्ण अपडेट गर्न लागेको हो ।', 'ब्लुमबर्गका अनुसार एप्पलले सेप्टेम्बरमा नयाँ आइफोन सार्वजनिक गर्ने समारोह भन्दा पछि अक्टोबरमा नयाँ ‘म्याकबुक एयर’लाई सार्वजनिक गर्ने छ ।', 'पछिल्ला महिनाहरुमा एप्पलको म्याक कम्प्युटरको बिक्रीमा १३ प्रतिशत सम्मले गिरावट आएपछि एप्पलले यस्तो कदम चालेको हो । पछिल्लो तीन महिनामा एप्पलले ३७ लाख मात्रै म्याकबुक बिक्री गरेको थियो, जुन सन् २०१० पछिकै सबैभन्दा थोरै हो ।', 'एप्पलले २००८ मा पहिलो ‘म्याकबुक एयर’ सार्वजनिक गरेको थियो, जुन त्यतिखेर उपलब्ध अन्य ल्यापटपहरु भन्दा पातलो र हलुका थियो ।यसको प्रोसेसर तीब्र गतिमा चल्ने बनाइएको छ । डिजाइन परिवर्तन गरिएको छैन र यसमा अल्ट्रा हाइ डेफिनेसन रेटिना स्त्रिmन रहेको छैन, जुन अन्य उत्पादनमा छन् ।', 'पछिल्ला समयहरुमा एप्पलले आफ्नो उच्च मूल्यको ‘म्याकबुक प्रो’लाई अझै राम्रो बनाएको छ र नयाँ सानो मोडल ‘म्याकबुक’ पनि ल्याएको छ ।', 'तर, ‘म्याकबुक एयर’ नै उपभोक्ताहरुबीच लोकप्रिय छ । यसको दुई कारणहरु छन्, पहिलो यो एप्पलको अन्य ल्यापटपभन्दा सस्तो छ र दोस्रो यसमा युएसबी र एसडी कार्ड रिडर पोर्टहरु छन् जुन एप्पलका अन्य मोडेलमा छैनन् ।', 'एयर मोडेलको सुरुवाती मूल्य ९४९ पाउण्ड छ, जुन म्याकबुक र म्याकबुक प्रो भन्दा धेरै सस्तो हो ।', 'ब्लुमबर्गका अनुसार नयाँ ‘म्याकबुक एयर’मा १३ इन्चको स्कि्रन रहनेछ र यसलाई रेटिना रिजोलुसनमा अपग्रेड गरिने छ । यसको डिस्प्ले वरीपरीको किनाराको आकार पनि घटाइने छ ।', 'त्यस्तै कम्पनीले म्याक मिनी डेस्कटप कम्प्युटरलाई पनि सन् २०१४ पछि पहिलोपटक अपग्रेड गर्ने भएको छ ।']"
तीन आइफोनसँगै दुई आइप्याड ल्याउँदै एप्पल,"['काठमाडौं । आइफोन निर्माता कम्पनी एप्पलले यो वर्ष तीन नयाँ आइफोन लञ्च गर्ने समाचार लामो समयदेखि नै चर्चामा रहँदै आएको छ । सन् २०१८ को अन्त्यतिर एप्पलले नयाँ आइफोन लञ्च गर्ने सम्भावना छ ।', 'हालै सार्वजनिक एक नयाँ खबर अनुसार एप्पलले यो वर्ष केवल नयाँ आइफोन मात्र होइन, दुई नयाँ आइप्याड ट्याबलेट पनि लञ्च गर्न सक्नेछ । प्रो सिरिजको रुपमा यी आइप्याड लञ्च हुनेछन् ।', 'एप्पलले यो वर्ष आफ्नो आइप्याड मिनी अपडेट नगर्ने बताइएको छ । यद्यपि यो वर्षको अन्त्यसम्म नयाँ १२.९ इन्च तथा ११ इन्चवाला नयाँ आइप्याड लञ्च भएसँगै विद्यमान ७.९ इन्चवाला आइप्याड मिनी बजारमा रहिरहनेछ ।', 'नयाँ ११ इन्चको आइप्याड प्रोले १०.५ इन्चको मोडेललाई प्रतिस्थापन गर्नेछ । यो डिभाइसको स्क्रिन साइज केही ठूलो हुनसक्नेछ । नयाँ आइप्याड प्रोमा फास्ट चार्जिङका लागि युएसबी टाइप सी सपोर्ट पनि हुनेछ ।', 'यी दुवै आइप्याड ट्याब्लेटसँगै केही अन्य डिभाइस पनि एप्पलले लञ्च गर्नसक्नेछ ।', 'समाचार अनुसार एप्पलले इन्ट्री लेभल म्याकबुक सिरिज तथा बहुप्रतिक्षित एयरपावर वायरलेस चार्जर लञ्च गर्न सक्नेछ ।', 'एप्पलका दुबै आइफोनले सामसुङको ग्यालेक्सी नोटले जस्तै स्टाइलस सपोर्ट टेक्नोलोजीयुक्त हुनेछन् । साथै ओएलइडी स्क्रिन तथा एप्पल पेन्सिलबाट पनि चलाउन मिल्नेछ । यो फिचर अहिले केवल आइप्याडमा मात्र सीमित छ ।', '– एजेन्सी']"
अँध्यारोमा मोबाइल खेलाउनेहरु सावधान ! बढ्दैछ यस्तो समस्या,"['रातको समयमा स्मार्टफोन तथा कम्प्युटर चलाइरहँदा तपाइँले महसुस गर्नुभएकै होला ती ग्याजेटको स्क्रिनबाट निलो प्रकाश निस्किने कुरा ।', 'भलै हामीहरु यस्तो निलो प्रकाशसँग अभ्यस्त भैरहेका छौँ । तर त्यो प्रकाश हाम्रो स्वास्थ्य, खासगरी आँखाको लागि निकै हानिकारक छ भन्ने कुराको हेक्का राखिरहेका छैनौँ ।', 'वैज्ञानिकहरुका अनुसार डिजिटल उपकरणको स्क्रिनबाट निस्किने निलो प्रकाशले स्थायी अन्धोपन समेत निम्त्याउने खतरा रहन्छ ।', 'अँध्यारोमा लामो समयसम्म यस्तो निलो प्रकाशको सम्पर्कमा रहिरहने मानिसको आँखाको ज्योति गुम्नसक्ने चेतावनी विज्ञहरुले दिएका छन् ।', 'अमेरिकाको युनिभर्सिटी अफ टोलेडोका शोधकर्ताहरुले यस विषयमा अध्ययन गरी यस्तो निष्कर्ष निकालेका हुन् ।', 'अनुसन्धानका अनुसार लगातार निलो प्रकाश हेर्नाले आँखामा ज्योति उत्पन्न गर्ने संवेदनशील कोशिकाहरुमा विषाक्त अणु उत्पन्न हुन सक्दछ । जुन आँखाको नानीमा धब्का आउने समस्याको कारक बन्न सक्दछ । यसले आँखामा स्थायी रुपमा अन्धोपन निम्त्याउन सक्दछ ।', 'शोधकर्ताहरुका अनुसार मोबाइल तथा ग्याजेटको अत्यधिक प्रयोग गर्ने अमेरिका लगायतका मुलुकमा निलो प्रकाशबाट हुने अन्धोपनका घटनामा पछिल्लो समयमा अत्यधिक वृद्धि भैरहेको छ ।', 'युनिभर्सिटी अफ टोलेडोको रसायन तथा जिवरसायन विभागका सहायक प्राध्यापक तथा शोधकर्ता अजित करुणाथनेका अनुसार निलो प्रकाशले हाम्रो देख्ने क्षमतामा हानी पूराउने तथा आँखाको रेटिनामा क्षति पूराउने कुरा अब रहस्यको विषय रहेन । आँखामा हुने प्रकाश संवेदनशील फोटोरिसेप्टर कोशिकाहरु क्षतिग्रस्त भएसँगै आँखामा ज्योति कम हुने र धब्बा लाग्ने हुन्छ ।', 'आफुहरुको अध्ययनले निलो प्रकाशले आँखामा कसरी क्षति पूराउँदछ भन्ने कुरा जान्न सहज बनाएको भन्दै उनले निलो प्रकाशले आँखामा गर्ने असर रोक्नका लागि औषति तथा आइड्रप बनाउने दिशामा यसले मार्ग प्रसस्त गर्ने उनको दाबी छ ।', 'एजेन्सी']"
"जिमेल एपमा नयाँ फिचर, सवालजवाफ पढ्न सजिलो हुने","['विश्वका करोडौँ मानिसहरु इमेल आदानप्रदानका लागि जिमेलको प्रयोग गर्दछन् । व्यक्तिगत प्रयोगकर्ता मात्र नभई ठूला ठूला कम्पनीहरुले पनि जिमेललाई आधिकारिक इमेलको रुपमा प्रयोग गर्ने गरेका छन् ।', 'जिमेलमा इमेल आदानप्रदान हुँदा र सवाल जवाफ हुँदै जाँदा एउटा लामो थ्रेड बन्दछ । यसलाई कन्भर्सेसन भ्यू फिचर भनिन्छ । यसरी एउटै विषयवस्तुमा भएका सवाल जवाफका इमेलहरु एउटै शिरामा जोडिँदै जान्छन् । कुनै विषयवस्तुमा लामो इमेल सवालजवाफ भएको र धेरै व्यक्तिहरुले सहभागिता जनाएको अवस्थामा एउटै थ्रेडमा गाँसिने ती इमेल संवादहरु लाई इनबक्समा स्क्रल गरेर कुनै निश्चित इमेल संवाद खोज्नका लागि कहिलेकाहीँ निकै कठीन हुन्छ । अझ मोबाइलमा एपबाट जिमेल चलाइरहेको अवस्थामा यो अप्ठेरो झनै बढ्दछ ।', 'यहीँ अप्ठेरोलाई समाधान गर्नका लागि गुगलले यस्ता इमेल थ्रेडलाई टुक्राउने फिचर सुरु गरेको छ । अब एन्ड्रोइड तथा आइओएसका जिमेल प्रयोगकर्ताले जिमेलकोConversationफिचरलाई निस्क्रिय पार्न सक्नेछन् । इमेल थ्रेड्सलाई डिसेबल गरी हरेक इमेललाई छुट्टाछुट्टै रुपमा इनबक्समा उतार्ने यो फिचरलाई गुगलले मोबाइल प्रयोगकर्ताका लागि समेत उपलब्ध गराएको छ ।', 'वेब भर्सनको सेटिंग्स मेनूमा पहिले देखि नै उपलब्ध रहेको कन्भर्सेसन फिचरलाई टर्न अफ गर्ने यो सुविधालाई प्रयोगर्ताले एन्ड्रोइड तथा आइओएस जिमेल एपमा पनि प्रयोग गर्न सक्नेछन् ।', 'गुगलका अनुसार वेब सेटिंग्सलाई नै एन्ड्रोइड र आइओएसमा आबद्ध गरिएको छ । यदि तपाइँ वेबमाconversation viewलाई टर्न अफ गर्नुभयो भने जिमेलको एन्ड्रोइड तथा आइओएस एपमा पनि यो निस्क्रिय हुनेछ ।', 'कन्भर्सेसन फिचर बन्द भएसँगै प्रयोगकर्ताको इमेल थ्रेडमा आउने इमेलहरु इनबक्समा अलग आइकनका साथ देखिनेछन् । यस्ता इमेलहरु वाँणजस्तो आइकनका साथ देखा पर्दछन् ।', 'गुगलका अनुसार एन्ड्रोइड तथा आइओएस प्रयोगकर्ताका लागि चरणबद्ध रुपमा यो फिचर उपलब्ध गराइँदैछ । आगामी १५ दिनभित्रमा सबै प्रयोगकर्ताले यो फिचर प्रयोग गर्न पाउने गुगलले जनाएको छ ।एजेन्सी']"
"नयाँ वर्षबाट फाइभ जी, कसरी काम गर्छ ?","['', 'विश्वमा अर्को वर्ष फाइभ जी इन्टरनेट नेटवर्क सुरुअात हुने भएको छ । आउँदो वर्षको सुरुमै विश्वका केही विकशित देशहरुमा फाइभ जी सेवा सुरु हुने र यसले इन्टरनेटको स्पीड अहिलेको अधिकतम स्पीडको तुलनामा दश देखि २० गुणा सम्मले बढि हुनेछ ।', 'के फाइभ जी नेटवर्क आएजसँगै इन्टरनेट प्रयोगकर्ताको जीवनमा कुनै बदलाव आउँछ त ? के मानिसहरुले अहिले चलाइरहेका फोनको साटो नयाँ फोन खरिद गर्नुपर्दछ त ? के गाउँगाउँसम्म इन्टरनेट पु¥याउन सकिन्छ त ?', 'आखिर के हो फाइभ जी ?', 'यसलाई मोबाइल इन्टरनेटको पाँचौँ पिँढी मानिएको छ । यसको स्पीड विद्यमान इन्टरनेट नेटवर्कको भन्दा अधिक हुनेछ । जसबाट ठूला डाटालाई पनि सजिलैसँग छोटो समयमा डाउनलोड तथा अपलोड गर्न सकिनेछ ।', 'यसको पहुँच पनि वर्तमान मोबाइल इन्टरनेटभन्दा विस्तृत तथा उतकृष्ट हुनेछ । पूर्णरुपमा भिडियो स्पेक्ट्रमको उत्तम प्रयोगको उदाहरणको रुपमा यो रहनेछ र यसबाट एकसाथ अनेक डिभाइसलाई इन्टरनेटबाट जोड्न सकिनेछ ।', 'मोबाइल् डाटा एनालिटिक्स कम्पनी ओपन सिग्नलसँग सम्बन्धित अधिकारीका अनुसार फाइभ जी नेटवर्कको हाइस्पीड इन्टरनेटले शहरहरुलाई थप स्मार्ट बनाउनेछ । आधुनिक विज्ञानका कार्यहरु थप सहज तथा उत्कृष्ट बन्नेछन् ।', 'स्वचालित कार पनि एक अर्कासँग सहज सम्वाद गर्न सक्नेछन् र यातायात तथा नक्शासँग सम्बन्धित डाटा शेयर गर्न सक्नेछन् ।चिकित्सा सुविधा पनि अझै राम्रो हुनेछ र चिकित्सा उपकरणहरु थप स्मार्ट बन्नेछन् ।', 'फाइभ जी ले कसरी काम गर्दछ ?', 'यसमा कैयन् नयाँ प्रविधि प्रयोग हुनेछन् तर अहिलेसम्म फाइभ जी को सबै प्रोटोकल तय भएको छैन ।', 'यसले हाइ फ्रिक्वेन्सी ब्याण्डमा काम गर्नेछ, साढे तिन देखि २६ गिगाहर्ज वा त्यो भन्दा पनि माथि । यसमा तरंग लम्बाई छोटो हुन्छ । तर, एउटा समस्या के भने यस्तो छोटो तरंगलाई सजिलैसँग अवरोध गर्न सकिन्छ ।', 'त्यसैले भौगोलिक विकटता भएका क्षेत्रमा यस्तो मोबाइल तरंगहरु सहज रुपमा पूराउन कठीन हुनसक्दछ र धेरै ट्रान्सर्फमरको प्रयोग गर्नुपर्दा खर्च धेरै लाग्नसक्दछ ।', 'फोर जी भन्दा कति फरक ?', 'यो फोर जी प्रविधि भन्दा पूर्णरुपमा फरक हुनेछ । यो नयाँ प्रविधिमा काम गर्नेछ । अहिले फोर जीमा सर्वाधिक स्पीड ४५ एमबीपीएससम्म सम्भव हुन्छ । चिप निर्माता कम्पनी क्वालकोमका अनुसार फाइभ जी प्रविधिमा यसभन्दा १० देखि २० गुणासम्म बढि स्पीड हुनेछ । त्यसैले फाइभ जी नेटवर्कमा एक एचडी फिल्म एक वा दुई मिनेटमा पूरै डाउनलोड गर्न सकिन्छ ।', 'कहिलेसम्म सम्भव छ फाइभ जी ?', 'अधिकतम देशहरुमा फाइभ जी सन् २०२० सम्ममा लञ्च हुनेछ । यद्यपि कतारको एक कम्पनीले चाहीँ फाइभ जी नेटवर्क सुरु गरिसकेको दाबी गरेको छ । दक्षिण कोरियाली पनि आगामी वर्ष फाइभ जी सुरु गर्नेछ । चीनले पनि सन् २०१९ मा फाइभ जी सुरु गर्ने योजना बनाएको छ ।बीबीसी']"
इन्टरनेटमा कालोबजारी ! सरकार भन्छ- मूल्य बढाउनेलाई कारवाही गरिन्छ,"['', '२ साउन, काठमाडौं । सरकारले इन्टरनेट सेवा प्रदायक (आईएसपी)हरुले अन्तर्राष्ट्रिय बजार अनुसार मूल्य समायोजन गर्न नमानेको र मूल्य बढाएको भन्दै तत्काल उपभोक्ताको हितमा वैज्ञानिक र व्यवस्थित नियमन थाल्ने जनाएको छ ।', 'सरकारले इन्टरनेट सेवामा १३ प्रतिशत शुल्क लगाएको भन्दै इन्टरनेट सेवा प्रदायकहरुले आफूखुसी मूल्य बढाएपछि उपभोक्ताले सरकारको विरोध गरिरहेका छन् । तर, सरकारले भने इन्टरनेटको मूल्य बढाइनु कालोबजारी भएको स्पष्ट पारेको छ ।', 'सञ्चार तथा सूचना प्रविधि मन्त्री गोकुल बास्कोटाले इन्टरनेटको मूल्य बृद्धिप्रति सकार गम्भीर भएको र एक साताभित्रै उपभोक्तामाथि थोपरिएको अनावश्यक मूल्य घटाइने अनलाइनखबरलाई बताए ।', 'इन्टरनेट सेवा प्रदायकहरुले सरकारलाई अनावश्यक दोष लगााउँदै आफूखुसी मूल्य बढाएको मन्त्री बास्कोटाले बताए । उनका अनुसार अन्तर्राष्ट्रिय बजारमा इन्टरनेटको मूल्यमा भारी गिरावट आएको छ । सोहीअनुसार नेपालमा मूल्य समायोजन गर्दा उपभोक्ताले विगतमा भन्दा आधा सस्तोमा इन्टरनेट सेवा उपभोग गर्न पाउनुपर्ने हो । तर, सेवा प्रदायकहरुले इन्टरनेट सेवाको मूल्य घटाउनुको साटो बढाएका छन् ।', 'खरिद मूल्य घट्दै, शुल्क बढ्दै', 'चार वर्ष अघिसम्म नेटवर्क सर्भिस प्रोभाइडरहरुले ५० डलरसम्म तिरेर ल्याइरहेको इन्टरनेट ब्यान्डविथ अहिले ८ देखि १० डलर प्रतिएमबीपीएस/प्रतिमहिनामा झरेको छ । तर, मूल्यमा यति ठूलो गिरावट हुँदा पनि नेपालका सेवा प्रदायक कम्पनीहरुले उपभोक्तालाई पुरानै मूल्य लिइरहेका थिए । अहिले झनै मूल्य बढाएका छन् ।', 'नेपालमा इन्टरनेट सेवा दिने अधिकांश ठूला कम्पनी आफैंले नेटवर्क सर्भिस प्रोभाइडरको लाइसेन्स लिएर आफैंले इन्टरनेट भित्र्याइरहेका छन् । मर्कन्टाइल, वल्र्ड लिंक, वेब सर्फर, सुविसु, फाइबर अनलाइन, लुम्बिनी नेट, क्लासिक टेक, आइटेल कम्युनिकेसन, टेक माइन्ड नेटवर्क, नेपाल डिजिटल सभिर्स, भायोनेट र एनसेल आफैंले इन्टरनेट ब्याण्डविथ विदेशका कम्पनीबाट किनेर ल्याउँछन् । र, आफू पनि प्रयोग गर्दै साना इन्टरनेट सेवा प्रदायकलाई पनि बेच्छन् । नेपाल टेलिमकलाई भने लाइसेन्स नै नलिए पनि अन्तर्राष्ट्रिय बजारबाट ब्यान्डविथ किन्ने अधिकार दिइएको छ ।', 'नेपाल दूरसञ्चार प्राधिकरणका अनुसार विदेशबाट किनिने इन्टरनेट ब्यान्डविथ सस्तो भए पनि कम्पनीहरुले सेवाग्राहीलाई लिने मूल्य भने बढाएको बढायै छन् । सरकार भने अब अन्तर्राष्ट्रिय बजारअनुसार ब्याण्डविथको मूल्य हेरेर इन्टरनेट सेवाको मूल्य समायोजन गर्नुपर्ने निश्कर्षमा पुगेको छ ।', 'सरकारले पेट्रोल र डिजेलजस्तै इन्टरनेटको मूल्य पनि अन्तर्राष्ट्रिय बजारअनुसार समायोजन गर्ने भएको छ । यसका लागि यसैसाता सेवा प्रदायक कम्पनी र सरकोकारवालासँग मन्त्रालयले छलफल गर्ने मन्त्री बास्कोटाले बताए ।', 'सूचना प्रविधि मन्त्री बास्कोटाले भने, ‘अन्तर्राष्ट्रिय बजार अनुसार मूल्य समायोजन गर्नासाथ उपभोक्ताले एक चौथाई सस्तोमा इन्टरनेट सेवा उपभोग गर्न पाउनेछन् । ‘अहिले मूल्य बढेको १३ प्रतिशत करका कारण होइन । सेवा प्रदायकले सस्तोमा किनेर महंगोमा बेचेका कारणले हो । मूल्य समायोजन नगरी १३ प्रतिशत कर बढ्यो भन्दै एकतर्फीरुपमा उपभोक्तालाई भार थोपर्ने कुरा सरकारलाई मान्य छैन ।’', 'नेपाल टेलिकमले विगतमा ३२ डलर प्रतिएमबीपीएस/प्रतिमहिना इन्टरनेट ब्यान्डविथ अन्तर्राष्ट्रिय बजारबाट खरिद गर्दथ्यो । उसले सेवा प्रदायकहरुलाई ब्यान्डविथ बेच्दा ४०-४२ डलर पुग्थ्यो । टेलिकमले लिने पि्रमियम -प्रोटेक्टेड) इन्टरनेट अहिले अन्तर्राष्ट्रिय बजारमा घटेर प्रतिएमबीपीएस १८ डलरमा किन्ने गरेको छ ।', 'नन प्रोटेक्टेड इन्टरनेट किन्ने निजी क्षेत्रका सेवा प्रदायकले ८ देखि १० डलर प्रतिएमबीपीएस/प्रतिमहिनामा खरिद गरेको इन्टरनेट सेवा उपभोक्तालाई भने पुरानै मूल्य अर्थात ४०-४२ डलर प्रतिएमबीपीएस/प्रतिमहिनामा बिक्री गरिरहेको प्राधिकरणका प्रवक्ता मीनप्रसाद आर्यालले अनलाइनखबरलाई जानकारी दिए ।', 'ब्यान्थविथको मूल्य घटेको कुरालाई बेवास्ता गर्दै कर बढेको नाममा १३ प्रतिशत करसमेत थपिएपछि सरकारले हस्तक्षेप गर्न लागेको हो ।‘अन्तर्राष्ट्रिय बजारबाट ८-१० डलरमा लिएको इन्टरनेट सेवा प्रदायकहरुले नाफा राखेर बेच्दा पनि १२ डलरसम्ममा उपभोक्तालाई दिनुपर्छ । त्यसमा १३ प्रतिशत कर राज्यले लिने हो ,’ मन्त्री बास्कोटाले भने,’त्यसो गर्दा १३ डलर पुग्ला । तर, अहिले उपभोक्तासँग एक वर्षअघिकै ४० डलर भन्दा बढी मूल्य लिएर १३ प्रतिशत थपिएको गुनासो आएको छ । प्रधानमन्त्रीले समेत वैज्ञानिक र व्यवस्थित विधिबाट उपभोक्तालाई सहुलियत हुनेगरी इन्टरनेटको मूल्य निर्धारण गर्न निर्देशन दिनुभएकाले २/३ दिनमै हामी छलफलमा बस्छौं ।’', 'शुल्कको ४० प्रतिशत हिस्सा अवैध', 'सेवा प्रदायकहरुले अनुचित र पुष्टि नहुने गरी उपभोक्ताबाट लिएको शुल्क मान्य नहुने मन्त्री बास्कोटाले बताए ।', 'त्यसो त इन्टरनेट सेवामा उपभोक्ताहरुसँग एकप्रकारको कालोबजारी हुँदै आएको छ । कानुनी व्यवस्थाविपरीत अहिले पनि इन्टरनेट सेवा प्रदायकले ग्राहकबाट अतिरिक्त शुल्क असुलिरहेका छन् । सेवा लिएकाहरुसँग विभिन्न शीर्षकहरु सिर्जना गरेर अतिरिक्त आर्थिक भार थोपरिने क्रम बढेर गएको छ । सेवा प्रदायकले आफ्नो आम्दानीको ४० प्रतिशत हिस्सा यस्तै अवैधानिक शुल्कबाटै गर्छन् ।', 'इन्टरनेट सेवा प्रदायकले हाल सेवा शुल्क, सहायता शुल्क, वाषिर्क मर्मत शुल्क, नियमन तथा प्राविधिक शुल्क, नेटवर्किङ तथालगायतका नाममा ग्राहकसँग नियमविपरीत रकम उठाइरहेका छन् ।', 'दूरसञ्चार नियमावलीमा ‘ग्राहकलाई उपलब्ध गराएको दूरसञ्चार सेवा कुनै कारणले बिगे्रमा प्राधिकरणले तोकिदिएको स्तरअनुरुप निःशुल्क मर्मत सम्भार गर्नुपर्ने’ स्पष्टरुपमा उल्लेख छ । ४ महिनाअघि दूरसञ्चार प्राधिकरणले यस्तो शुल्क नउठाउन सेवा प्रदायकलाई निर्देशन दिएको थियो ।', 'सेवा प्रदायकले यस्ता अतिरिक्त शुल्कबाट कमाउने रकमको हिसाव गरेर ग्रामीण दूरसञ्चार कोषमा दस्तुर र वाषिर्क रोयल्टी दाखिला गर्ने पनि गरेका छैनन् । इन्टरनेट सेवा प्रदायक भने ग्राहक तिर्न तयार भएर सम्झौता गर्ने भएकाले शुल्क उठाइरहेको तर्क गर्छन् ।', 'यस्तो अवस्थामा मूल्य समायोजन नगरी करको मात्र विरोध गरेर राज्यलाई सहयोग नहुने मन्त्री बास्कोटाको भनाइ छ । अबदेखि इन्टरनेटको मूल्य अन्तर्राष्ट्रिय बजारको फेरबदलसँगै उपभोक्तालाई मर्का नपर्ने मन्त्री बास्कोटाको तर्क छ ।', 'स्पीड नदिएर अर्को ठगी', 'इन्टरनेट सेवा प्रदायकहरुले विभिन्न शीर्षकमा उपभोक्तासँग अतिरिक्त शुल्क असुली गरिरहेको गुनासोसमेत मन्त्रालयमा पुगेको छ ।', 'उदाहरणका लागि ५१२ एमबीपीएसको सेवा एउटा उपभोक्तालाई कम्पनीले कुनै हालतमा सम्झौता र तिरिएको शुल्कबमोजिम स्पीडमा सेवा दिँदैन । ५१२ एमबीपीएस ब्याण्डविथ तीन जनासम्म ग्राहकलाई बाँड्दा गुणस्तरीय सेवा उपभोक्ताले पाउन सकेका छैनन् ।', 'सेवा प्रदायकले उपभोक्ताबाट सरकारी करबाहेक अन्य शुल्क लिन नपाउने गरी बलियो संयन्त्रमार्फत नियमन र अनुगमन थाल्ने तयारीसमेत सरकारले गरेको छ ।', '‘इन्टरनेट सेवा प्रदायकले उपभोक्तामाथि कालोबजारी गरिरहेको उजुरी परेका छन् । ८ डलरमा किनेको इन्टरनेट ४० डलरमा उपभोक्तालाई बेचेर १३ प्रतिशत कर पनि थप्नु भनेको कालोबजारी हो । बलियो सरकार बनेको छ । मन्त्रीले दह्रो खुट्टा टेक्ने हो भने नियमन गरेर इन्टरनेट शुल्क आधाभन्दा तल झार्न सकिन्छ,’ मन्त्रालयका एक उच्च अधिकारीले भने ।', 'नेपालको आईसीटी र ब्रोडब्याण्ड नीतिको लक्ष्य भेट्टाउन पनि इन्टरनेटको मूल्य अन्तर्राष्ट्रिय बजारअनुसार समायोजन गर्ने योजना सरकारले बनाएको छ ।']"
करले इन्टरेनटको मूल्य बढेपछि एनसेलले ल्यायो राहत प्याकेज,"['१ साउन, काठमाडौं । नेपाल सरकारले इन्टरेनटमा पनि सेवा शुल्क लगाउने नीति ल्याएपछि आजदेखि इन्टरनेटको मूल्य बढ्ने भएको छ । जसका कारण टेलि कम्युनिकेसन र इन्टरेनट सेवा प्रदायकले ग्राहकसँग बढेको मूल्य असुल गर्नेछन् ।', 'तर, एनसेलले भने करअघिको मूल्यमा कुनै परिवर्तन नगरी तीन महिनाका लागि प्रयोगकर्ताका लागि राहत प्याकेजसमेत ल्याएको छ । जसले गर्दा प्रयोगकर्ताले सहुलियत दरमा डेटाप्याक खरिद गरी प्रयोग गर्न सक्नेछन् ।', 'आफ्ना ग्राहकको सुविधाको लागिकम्पनीले यहि श्रावण १ देखि ९० दिनको लागि लागु हुने गरी ल्याएको नयाँयोजनामा एनसेलले आफ्ना ग्राहकलाई थप डेटा भल्युम सहितको विभिन्न नयाँ दैनिक, ३ दिने, साप्ताहिक र मासिक डेटा प्याकहरु ल्याएको छ ।त्यस्तै भ्वाइस सेवामाथप टक टाईम प्रदानगर्दै कम्पनीले नयाँदैनिक, ३ दिने, साप्ताहिक, मासिक, डे तथा डे अनलिमिटेड भ्वाईस प्याकहरुल्याएको छ ।ग्राहकले आफ्नो आवश्यकताअनुसार कुनै पनिप्याक सुचारु गरीथपलाभलिन सक्नेछन् ।', '‘‘एनसेलले नेपालको नियमतथाकानुनको सदैव सम्मानतथापालनागर्दछ । साथै डेटा तथाभ्वाइस सेवामाल्याइएको नयाँ योजनाले ग्राहकलाई सुलभ दरमाथपमुल्यप्रदानगर्ने हाम्रो प्रतिबद्घतालाई थपउजागर गर्दछ,’’ एनसेलकाप्रमुखकमर्सियल अधिकृत एन्डी चोङ्गले भने ।', 'नयाँडेटा योजनाअन्तर्गत एनसेलले आफ्ना ग्राहकलाई शुल्कको थपमुल्यप्रदानगर्ने गरी आकर्षक प्याकल्याएको छ । उदाहरणका लागि दैनिकप्याकमाग्राहकले मात्र रु ९ मा ३५ एमबि डेटा खरिद गर्न सक्ने र त्यसमाथप३५ एमबिको फोरजि डेटाभल्युमबोनस स्वरुपनिःशुल्कप्राप्तगर्नेेछन् ।', 'ग्राहकले एस्ट्रिक्स १७१२३ ह्यास डायल गरी दिइएको डेटा प्याकमध्येकुनै पनिविकल्प रोजी सहजै आफनो आवश्यकता बमोजिमको कुनै पनि डेटा प्याक सुचारु गर्न सक्छन् । साथै भ्वाइस प्याकलिनकालागिएस्ट्रिक्स १७११८ ह्यास डायल गरि वा १७११८ मा डायल गरि निर्देशनअनुसार आफ्नो आवश्यकता अनुरुपको कुनै पनिप्याक सुचारु गर्न सकिन्छ ।', 'नयाँ दुरसचार सेवाशुल्कलागु हुँदामुल्यमा पर्ने असरलाई केहि कमगर्न एनसेलले एसएमएस प्याक, अन्तर्राष्ट्रिय रोमिङ्ग र रोमिङ्गप्याक, बिजप्लान र एनसेल कोसेली सेवाको कर अगाडिको शुल्क घटाएको छ ।', 'लोकलकलमालाग्दै आएको कर बाहेकको दर रु १.९९ प्रतिमिनेटमा कुनै परिवर्तन गरिएको छैन । त्यसैगरीएसएमएस, डेटा सेवाअन्तर्गतको पे एज यु गो, सापटि तथापोष्टपेड सेवाको प्याकहरुको कर अघिको शुल्कमापनिकुनै परिवर्तन गरिएको छैन ।']"
फोनमा रहेका एप्सले गर्छन् प्रयोगकर्ताको जासुसी,"['के तपाइँलाई थाहा छ ? तपाइँले आफ्नो फोनमा गरिरहेको कुराकानी तपाइँलाई थाहै नदिइ तेश्रो पक्षले गुपचुप सुनिरहेको हुन्छ । लक्षित विज्ञापनका लागि तपाइँको फोनमा रहेका एप्सले तपाइँको जासुसी गरिरहेका हुन्छन् ।', 'नर्थइस्टर्न विश्वविद्यालयका शोधकर्ताहरुले एक वर्ष लगाएर गरेको अध्ययनले यस्तो भयानक तथ्यको खुलासा भएको हो ।', 'शोधकर्ताहरुले १७ हजार भन्दा धेरै लोकप्रिय एन्ड्रोइड एप्सको क्रियाकलाप अध्ययन गरेका थिए । त्यसक्रममा कतिपय एपले प्रयोगकर्ताको फोनकल रेकर्ड गर्नका लागि स्मार्टफोनको माइक्रोफोनसम्म पहुँच स्थापित गर्ने गरेको पाइएको छ । त्यस्तै कतिपय एप्सले फोनको स्क्रिन रेकर्ड गरिरहेका हुन्छन् ।', 'शोधकर्ताहरुले भनेका छन्, ‘हामीले देख्यौँ की धेरै एपहरुले मोबाइल स्क्रिन तथा क्यामराबाट रेकर्ड गरिएका सामाग्रीहरुलाई इन्टरनेटमा लिक गरिदिन्छन् ।’ शोधकर्ता भन्छन्, ‘सबैभन्दा महत्वपूर्ण कुरा त के भने थर्ड पार्टी लाइब्रेरी एपमा प्रयोगकर्ताको फोनकलको भिडियो नै रेकर्ड गरिन्छ यसमा प्रयोगकर्ताको अनुमति विना नै कहिलेकाहीँ महत्वपूर्ण कुराकानीहरुसमेत रेकर्ड गरिएको पाइएको छ ।’', 'कतिपय एप्सले प्रयोगकर्ताका तस्वीर तथा अन्य मिडिया फाइलहरुलाई प्रयोगकर्तालाई जानकारी नै नदिईकन इन्टरनेटमा शेयर गरिदिने गरेका छन् । यस विषयमा गुगलको एन्ड्रोइड प्राइभेसी टिम तथा एप डेभलपर्सलाई जानकारी गराइएको शोधकर्ताहरुले जनाएका छन् ।एजेन्सी']"
अमेजन मालिक बेजोसको सम्पत्ति डेढ खर्ब डलर पुग्यो,"['विश्वका सबैभन्दा धनी व्यक्ति जेफ बेजोसको सम्पत्ति डेढ खर्ब डलर पुगेको छ ।', 'अमेजनका मालिक बेजोसको सम्पत्ति पछिल्लो १२ महिलामा ६० अर्ब डलरले बढेर डेढ खर्ब डलर पुगेको ब्लुम्बर्गको अर्बपति सूचकांकले देखाएको छ ।', 'यो सँगै बेजोस इतिहासकै सबैभन्दा धनी व्यक्ति बनेका छन् । माइक्रोसफ्टका संस्थापक बिल गेट्सको सम्पत्ति सन् १९९९ मा १ खर्ब डलर पुगेको थियो । अहिलेको मूल्यको आधारमा त्यो सम्पत्ति १ खर्ब ४९ अर्ब डलर हुने मूल्यांकनका आधारमा बेजोसले बिल गेट्सको किर्तिमान भंग गरेको बीबीसीले उल्लेख गरेको छ ।', 'गेट्स अहिले विश्वका अर्वपतिहरुको सूचिमा दोश्रो स्थानमा रहेका छन् । उनको सम्पत्ति ९५ अर्ब डलर रहेको छ । तर स्मरणीय कुरा के छ भने उनले सन् १९९६ यता परोपकारी कार्यका लागि २ अर्ब ९० करोड डलर नगद तथा ७० करोड डलर मूल्य बराबरको माइक्रोसफ्ट कम्पनीको शेयर दान गरेका छन् । ब्लुम्बर्गका अनुसार गेट्सले आफु र पत्नीको नाउँमा रहेको बिल एण्ड मेलिन्दा गेट्स फाउन्डेसनलाई उक्त रकम दान गरेका हुन् ।', 'हुनत आफ्नो सम्पत्ति परोपकारी तथा अन्वेषणको कार्यमा लगाउने मामिलामा बेजोस पनि कम छैनन् । उनले अबदेखि हरेक वर्ष १ अर्ब डलर बराबरको अमेजनको शेयर बिक्रि गरी उक्त रकम ब्लु ओरिजिन नामक परियोजनमा खर्चिने जनाएका छन् । बेजोसले व्यवसायिक अन्तरीक्ष यात्राको विकास गर्नका लागि उक्त परियोजना सुरु गरेका हुन् ।', 'स्मरण रहोस् सन् २०१७ को जुलाई बिल गेट्सलाई उछिन्दै बेजोस पहिलोपटक विश्वको सबैभन्दा धनी व्यक्ति बनेका थिए । अमेजनको शेयर मूल्यमा केही गिरावट आउँदा एकपटक दोश्रो स्थानमा झरेका बेजोस त्यसपछि भने पछाडि फर्किनुपरेको छैन ।', 'यसैबीच अमेजन मालिक बेजोसको सम्पत्ति डेढ खर्ब पुगेको समाचार आइरहेको बेला युरोपमा भने अमेजन कम्पनीका कर्मचारीहरुले आन्दोलन थालेका छन् । कार्यवातावरण राम्रो नभएको र कम्पनीले काम अनुसारको पारिश्रमिक नदिने गरेको भन्दै जर्मनी, स्पेन पोल्याण्डका अमेजन कर्मचारीहरु आन्दोलनमा उत्रिएका हुन् ।', 'उता अमेजनले भने आफ्ना कर्मचारी तथा कामदारहरुलाई राम्रो पारिश्रमिक दिइरहेको भन्दै स्थायी कर्मचारीहरुले दुईवर्षको सेवा पश्चात् प्रतिघण्टा १२.२२ युरो पारिश्रमिक पाउने गरेको जनाएको छ ।', 'बीबीसी']"
"नोकिया एक्स फाइभ सार्वजनिक हुँदै, के–के छन् फिचर्स ?","['नोकिया ब्राण्डको नयाँ स्मार्टफोन नोकिया एक्स फाइभ मंगलबार सार्वजनिक हुँदैछ । नोकिया ब्राण्डको स्वामित्व रहेको एचएमडी ग्लोबल कम्पनीले जुलाई १७ मा नयाँ स्मार्टफोन सार्वजनिक गर्न लागेको हो । यसअघि जुलाई ११ मा एक्स फाइभ सार्वजनिक गर्ने भनिएको भएपछि ६ दिन पछि सारिएको थियो ।', 'अघिल्लो स्मार्टफोन नोकिया एक्स सिक्स केवल चीनमा मात्रै लञ्च गरिएकोमा नोकिया एक्स फाइभ चाहीँ विश्वभर नै लञ्च गरिनेछ ।', 'नोकिया एक्स फाइभमा पछिल्लो भाग काँचको हुनेछ भने फुल स्क्रिन डिस्प्ले रहनेछ । फोनमा डुअल रियर क्यामरा तथा फिंगरप्रिन्ट सेन्सर रहेको छ । एलइडी फ्लासलाइट युक्त १३ प्लस २ मेगापिक्सेलवाला डुअल रियर क्यामरा सेटअप रहेको बताइएको छ ।', 'नोकियाको एक्स फाइभ सुपथ मूल्यको हुने र यो सस्तो र गुणस्तरीय स्मार्टफोनका पारखीहरुको रोजाइमा पर्ने दाबी गरिएको छ ।', 'एजेन्सी']"
कतै तपार्इंमा मोबाइलको लत त छैन ?,"['अहिले मोबाइल फोनको लतका कारण हुने हानीका विषयमा धेरै चर्चा हुने गरेको छ । प्रविधि कम्पनीहरुको सहयोगमा यस्तो हानीलाई कम गर्ने केही उपायहरु पनि खोजी हुने गरेको छ ।', 'तर कसैलाई मोबाइल फोनको लत लागेको छ कि छैन, कसरी पत्ता लगाउने ? के मोबाइल फोन प्रयोग गर्नुको कुनै सिमा तय गर्न सकिन्छ ?', 'यस्ता कैयन् प्रश्नहरुको जवाफ एप्पल फोनको अपडेटेड भर्सनबाट थाहा हुन्छ । यसका लागि बीबीसीले एक प्रयोग गर्यो । यसमा दुईजना यस्ता व्यक्तिहरु छनोट गरियो जसले निकै धेरै मोबाइल फोन प्रयोग गर्दथे । अर्थात् उनीहरु आफुलाई मोबाइलको लत भएको स्विकार गर्दथे ।', 'त्यसमध्ये एकजना १२ वर्षकी बालिका थिइन् भने अर्का अधवैशे व्यक्ति थिए ।', 'अधवैँशे उमेरका व्यक्तिका अनुसार उनको नाम रोरी सेलेन जोन्स हो । आफुलाई पहिले देखि नै मोबाइल फोनको लत रहेको कुरा उनलाई थाहा छ अरे । उनले आफ्ना सहकर्मी जेन वेकफिल्डकी १२ वर्षीया छोरी लिलीसँगै बीबीसीको उक्त प्रयोगमा भाग लिएका थिए ।', 'उनी भन्छन्, ‘हामीले एप्पल सफ्टवेयर डेभलपर प्रोग्राममा साइन इन गर्यौँ ता कि हामीले नयाँ मोबाइल अपरेटिङ्ग सिस्टम आइओएस १२ इन्स्टल गर्न सकौँ । आइओएस १२ गत सेप्टेम्बरमा उपलब्ध भएको हो ।’', 'यसमा एक स्क्रिनटाइम नामको नयाँ फिचर हुनेछ । यसले आइफोनको प्रयोग कुन प्रकारले भैरहेको छ भन्ने थाहा हुनेछ र यसले प्रयोगकर्ताका लागि एक सिमा पनि तय गर्नेछ ।', 'स्क्रिनटाइमको मद्दतले अभिभावकहरुले आफ्ना बच्चाहरुमाथि निगरानी गर्न सक्दछन् ।', 'रोरी सेलन जोन्स भन्छन्, ‘ट्रायल भर्सनलाई इन्स्टल गरेको केही घण्टामै थाहा भयो कि मैले मेरो फोनको निकै धेरै प्रयोग गर्दछु ।।’’', 'उनी भन्छन्, ‘बिहान १० बजेपछि हेर्दा थाहा पाएँ कि मैले बिहानभरमै दुई घण्टा ३८ मिनेट फोनमा बिताइसकेछु । मैले एक घण्टामा लगभग नौ पटक फोन उठाएँ र ३३ नोटिफिकेसन प्राप्त भए ।’', 'बिहानदेखि रातिसम्मै फोन', 'सेलन जोन्स भन्छन्, ‘मेरो केही समय कतिपय गम्भीर कामहरुमा बित्दछ, जस्तै आफ्नो इमेल चेक गर्ने तथा समाचार पढ्ने । औषत रुपमा एकैखाले गतिविधि फोनमा हाबी हुने गरेको छ । जस्तै एक घण्टा ट्विटरमा बिताउने । मेरो लागि बिहानको पहिलो चिज र रातको अन्तिम चिज नै फोन बनेको छ । सोसल मिडियाको माध्यमबाट अपडेट रहनु वा समाचार थाहा पाउनु मेरो दिनचर्या बनेको छ ।’', 'उता १२ वर्षीया लिलीको कथा पनि उस्तै रहेछ । तिन बजेपछि उनले आफ्नो फोनमा एक घण्टा ४४ मिनेट बिताइन् । जसमा ३८ मिनेट इत्स्टाग्राम तथा ९ मिनेट स्न्यापच्याट चलाएर ।', 'प्रयोगका फाइदा', 'लिलीका अनुसार उनलाई फेसबुकमा फोटो शेयर गर्न खुब मन पर्दछ । यद्यपि यसमा अरु धेरै चिज छन् तर उनी आफैलाई हेर्न मन पराउँछिन् । बिहान ६ बजेदेखि उनी फेसबुक चलाउन सुरु गर्छिन् र यो क्रम दिनभर चलिरहन्छ ।', 'सेलिन जोन्सले दिनभरमा ३ घण्टा ४४ मिनेट फोनमा बिताए । त्यसमध्ये दुईघण्टा त ट्विटरमै बिताए ।', 'लिलीकी आमा जेन निकै खुसी छिन् । किनकी लिलीले आज दिनभर जम्मा ४८ मिनेट मात्र मोबाइलमा बिताइन् ।', 'लिलीको फोनका गतिविधिहरुमा निगरानी गर्न सकिने भएपनि उनकी आमा ढुक्क छिन् । यद्यपि उनले फोन प्रयोगको कुनै सीमा भने तय गरिदिएकी छैनिन् ।', 'उनका अनुसार विद्यालय छुट्टि भएको बेला, छोरीले आफ्नो बेडरुममा धेरै समय बिताउने गरेको वा दिनभर कतै हराउने गरेको बेला मोबाइल फोन प्रयोगमा निगरानी गर्नुपर्ने हुन्छ ।', 'तर आफ्ना बच्चाबच्चीसँग बाहिर कतै घुम्न जाँदा बाउआमाहरु मोबाइल फोनमा झुण्डिने गर्नाले बालबालिकाहरुमा पनि नकारात्मक असर पर्दछ । यस्तोमा बाउआमाहरुले पनि मोबाइल फोनको प्रयोग कम गरी परिवारसँगको कुराकानीमा ध्यान दिनुपर्दछ ।', 'यस विषयमा सही थाप्दै जेन भन्छिन्, ‘मैले धेरै त चलाउँदिन तर दिनहुँ ट्विटरको प्रयोग केही कम गर्ने बारेमा सोँचिरहेकी छु । हेरौँ यसको लागि दिनमा दुई घण्टा पर्याप्त होला कि ।’ बीबीसी']"
यस्तो हुनेछ सामसुङको Galaxy Note 9,"['सामसुङले बजारमा ल्याउने तयारी गरिरहेको नयाँ फ्याब्लेट ग्यालेक्सी नोट नाइन सम्बन्धी केही जानकारीहरु इन्टरनेटमा सार्वजनिक भएका छन् ।', 'सबैभन्दा पहिले Geekbench\xa0 वेबसाइटमा यस फोनका केही स्पेसिफिकेसन तथा तस्वीरहरु लिक भएका थिए । तत् पश्चात् अन्य वेबसाइटहरुमा पनि नोट नाइनका विषयमा विभिन्न जानकारीहरु सार्वजनिक हुने गरेका छन् ।', 'Slashleaks\xa0 नामक वेबसाइटले आसन्न ग्यालेक्सी नोट नाइन दाबी गर्दै तस्वीर सार्वजनिक गरेको छ । जस अनुसार नोट नाइनमा फिंगर प्रिन्ट सेन्सर फोनको पछिल्लो भागमा डुअल क्यामरा सेटअपको तलपट्टि रहने देखिएको छ ।', 'सेन्सरको आकार फोनको तुलनामा निकै सानो देखिन्छ । मोडल नं\xa0SM-N960U उल्लेख गरिएको उक्त स्मार्टफोनमा भेजललेस अर्थात् किनाराको खाली भाग नरहेको स्क्रिन रहेको छ । फोनको पछाडिको भागमा एउटा हृदयगति मापक मनिटर पनि रहेको छ ।', 'लिक भएको अर्को तस्वीरमा फोनको वैजनी रङको भेरिएन्ट देखाइएको छ । समाचार अनुसार यो स्मार्टफोन निलो, खैरो, कालो लगायतका रङका उपलब्ध हुनेछ ।', 'आगामी अगष्ट ९ मा अमेरिकाको न्युयोर्कमा हुने एक विशेष कार्यक्रमका बीच ग्यालेक्सी नोट नाइन सार्वजनिक गर्ने तयारी सामसुङले गरेको छ ।', 'यो फोनमा ६.४ इन्चको क्यूएचडी प्लस सुपर एमोलेड स्क्रिन हुने अनुमान गरिएको छ । फोनमा सामसुङको आफ्नै Exynos 9820 SoC प्रोसेसर हुनेछ । साथै ८ जिबीको र्याम र ५१२ जिबीको मेमोरीका साथै डुअल सेटअप क्यामरा फिचर पनि नोट नाइटमा उपलब्ध हुने बताइएको छ ।', 'त्यस्तै ६ जिबी र्याम र १२८ जिबी इन्टर्नल मेमोरीको भेरिएन्ट पनि उपलब्ध हुनेछ । जसको मूल्य ९९० युरो हुने सामसुङ पोल्याण्डले जनाएको छ ।', 'अमेरिकामा यसको मूल्य ९६० अमेरिकी डलर हुने बताइएको छ ।', 'एजेन्सी']"
ब्रम्हाण्डमा कति तारा छन् ? पत्ता लागिसक्यो,"['काठमाडौं । जब तपार्इँ हामी रातमा आकाशमा झिलमिल तारा देख्छौँ, तब हाम्रो मनमा एउटा जिज्ञासा सधै उठिरहन्छ : आखिर ब्रम्हाण्डमा कति तारा होलान् ? हुनत गीत तथा साहित्यमा नौलाख तारा भन्ने गरिएको छ । तर ब्रम्हाण्डमा त्यो भन्दा कैयन् गुणा धेरै तारा भएको वैज्ञानिकहरुले बताउँदै आएका छन् ।', 'वैज्ञानिकहरुका अनुसार पृथ्वीमा जति समुद्री तट छन् र त्यसमा बालुवाका कण छन्, त्यति नै संख्यामा ब्रम्हाण्डमा तारा छन् ।', 'अमेरिकी खगोलविद् कार्ल सगनले पछिल्लोपटक यस्तो दाबी गरेका छन् । एक टेलिभिजन शोमा उनले यस्तो दाबी गरेका हुन् ।', 'तर के उनको दाबी सही हो त ? के ब्रम्हाण्डमा रहेका ताराको गणना सम्भव छ त ?', 'क्याम्बि्रज विश्वविद्यालयका खगोलविद प्राध्यापक गेरी गिरमोरले आकाशगंगामा रहेका ताराहरुको गणना गरिरहेका छन् । आकाशगंगामै हाम्रो सौर्यमण्डल रहेको छ । उनले एउटा परियोजनाको अगुवाई गरिरहेका छन् जसले युरोपेली अन्तरीक्ष यानका माध्यमबाट आकाशगंगामा रहेका ताराको गणना गर्दैछ ।', 'आकाशगंगामा २० हजार करोड ताराहरु', 'प्राध्यापक गेरीले बीबीसीसँग भनेका छन्, ‘दूरीको हिसाबले हाम्रो टोलीले यसअघि पहिलोपटक करीब २ अर्ब ताराको तथ्यांक पहिलोपटक सार्वजनिक गरेको थियो । तर यो संख्या आकाशगंगामा रहेका कूल ताराहरुको एक प्रतिशत मात्र हो ।’', 'गणनाको यस मोडेल अनुसार आकाशगंगामा करीब २० हजार करोड तारा हुनसक्छन् ।', 'तर यो केवल एउटा आकाशगंगाको मात्र तथ्यांक हो ।', 'पूरै ब्रम्हाण्डमा कति तारा होलान् त त्यसोभए ?', 'प्राध्यापक गेरी गिरमोरका अनुसार अन्य आकाशगंगामा पनि हाम्रै आकाशगंगामा जति नै तारा हुनसक्छन् । यदि ब्रम्हाण्डमा कति आकाशगंगा छन् भन्ने कुरा पत्ता लगाउन सकियो भने कूल ताराको संख्या अनुमान गर्न सकिन्छ ।', '१० हजार करोड आकाशगंगा', 'ब्रम्हाण्डमा आकाशगंगाको संख्या पत्ता लगाउनुअघि यो पत्ता लगाउनुपर्छ कि त्यो कति चम्किलो छ ? के अरु सबै आकाशगंगा हाम्रै आकाशगंगा सरह छन् वा फरक छन् ?', 'गिरमोरका अनुसार त्यो पत्ता लगाउनका लागि आकाशगंगाको दूरी तथा आकार पत्ता लगाउनुपर्ने हुन्छ । यसबाट हामी यो समझदारी बनाउन सक्दछौँ कि ब्रम्हाण्डको विस्तार भैरहेको छ । यसलाई हबलको सिद्धान्त भनिन्छ ।', 'हबलको सिद्धान्त अनुसार गिरमोरले आकाशगंगाको चमक र पृथ्वीबाट दूरीको बारेमा पत्ता लगाउने कोसिस गर्दैछन् । वैज्ञानिकहरुको एउटा दाबी अनुसार ब्रम्हाण्डमा १० हजार करोड आकाशगंगा छन् र हरेक आकाशगंगामा औसतमा करीब २० हजार करोड तारा छन् ।', 'यस हिसाबले ब्रम्हाण्डमा रहेका कूल ताराको गणना गर्न सकिन्छ ।', 'यदि त्यस्तो गणना गर्ने हो भने ब्रम्हाण्डमा रहेका ताराको संख्या दुई पछाडि २२ वटा शून्ना बराबरको संख्यामा अर्थात् २ सय अर्ब खर्ब हुनेछ ।', 'बालुवाका कण कति ?', 'पृथ्वीमा रहेका समुद्री तटमा रहेका बालुवाका कण बराबर ब्रम्हाण्डमा तारा रहेको दाबी गर्नेहो भने बालुवाका कण कति छन त ?', 'यो पत्ता लगाउनका लागि समुद्री तटको संख्या र घनत्व कति छ ? त्यो पत्ता लगाउनुपर्ने हुन्छ । तटको लम्बाइ, चौडाइ तथा गहिराइको मापन गर्नुपर्ने हुन्छ ।', 'ओपन स्टि्रट म्याप यस्तो परियोजना हो जसमा विश्वका करीब २० लाख मानिसले डाटा शेयर गर्दछन् । अमेरिका, बेलायत, क्यानडाका सरकारले समेत यसमा आफ्ना डाटा शेयर गर्ने गरेका छन् ।', 'पानी तथा यसको व्यवस्थापन गर्ने संस्था डेल्टर्सका शोधकर्ता जेनेडी डोनचेट्सका अनुसार ओपन स्ट्रिट\xa0 म्यापको तथ्यांकको हिसाबले एउटा समुद्री तट औसतमा १.९ किलोमिटर लामो हुन्छ । पृथ्वीमा बालुवायुक्त समुद्री तटको लम्बाई करीब ३ लाख किलोमिटर छ ।', 'अब यसको घनत्व पत्ता लगाउनुपर्ने हुन्छ । औषतमा समुद्री तटको चौडाइ ५० मिटर तथा गहिराइ २५ मिटर छ । यसलाई गुणा आयतन निकाल्दा समुद्री तटको कूल आयात ३७ हजार ५ सय करोड घनमिटर हुन आउँदछ ।', 'एक हिसाब अनुसार एक घनमिटर बालुवामा एक हजार करोड कण हुन्छन् । यस प्रकारले ३७ हजार ५ सय करोडलाई १ हजार करोडले गुणा गर्ने हो भने पृथ्वीमा समुद्री तटमा रहेका बालुवाको कणको संख्या पत्ता लगाउन सकिन्छ । यसरी हिसाब गर्दा बालुवाको कणको संख्या ३.७५ को पछाडि २१ वटा शून्ना, अर्थात् ३७ अर्ब ५० करोड खर्ब हुन आउँदछ ।', 'अतः माथिको तथ्यांकबाट पनि के थाहा हुन्छ भने समुद्री तटमा रहेका पूरै बालुवाको कणभन्दा पनि धेरै संख्यामा ब्रम्हाण्डमा तारा रहेका छन् ।', '-बीबीसी']"
मोबाइल हरायो ? चिन्ता नगर्नुस् !,"['', '२२ साउन,\xa0काठमाडौँ । तपाईंको मोबाइल फोन सेट हरायो ? फुट्यो या बिग्रियो ? अब धेरै चिन्ता गर्नुपर्दैन । किनभने हरायो भने किनिदिने र टुटफुट भएमा बनाइदिने कम्पनी नेपालमै खुलेको छ ।', 'अझै अर्काे खुशीको कुरा त के छ भने हराएको या फुटेको मोबाइलबाट ‘डाटा’ या फाइल हराउने छैनन्, सबै भेटिने छन् । किनभने मोबाइल हराउनुअगावै तपाईंको मोबाइलका सबै डाटाहरु त्यो कम्पनीमा सुरक्षित रहेका हुन्छन् । तर तपाईंले आफ्नो मोबाइल किनेको मूल्यको पाँच प्रतिशत रकम भने तिर्नुपर्ने हुन्छ । प्रत्येक वर्ष यो रकम तिरेर उक्त कम्पनीमा दर्ता हुनुभयो भने सो सेवा पाइन्छ ।', 'हरायो भने मोबाइल धनीको ५० प्रतिशत मात्र लागतमा नयाँ सेट किनिदिने योजना छ । तर केही महिनापछि यो लागत ३० प्रतिशतमा झार्ने योजना सो कम्पनीको छ । मर्मत तथा नयाँ सेटका लागि सम्बन्धित मोबाइल कम्पनीसँग उक्त कम्पनीले सम्झौता गरेको छ ।', 'मेरो सुरक्षा नामको सफ्टवेयर कम्पनीले काठमाडौँमा गत हप्तादेखि यो सेवा शुरु गरेको छ । उक्त कम्पनीका प्रमुख कार्यकारी अधिकृत प्रेम सुनुवार भन्नुहुन्छ– “हामीले यो सेवा शुरु गरेको हप्तादिनमै हाम्रो एप्स् आठ हजारले ‘डाउनलोड’ गरिसकेका छन् । यस कम्पनीसँग हाल अन्य कर्मचारीका अतिरिक्त १० जना कम्प्युटर इञ्जिनियर र सूचना प्रविधिका विज्ञहरु छन् ।', 'यस सेवाका लागि एनरोइड मोबाइलका लागि गुगलको ‘प्ले स्टोर’ मा र आइफोनका लागि ‘एप्स् स्टोर’ मा गएर मेरो सुरक्षा डाउनलोड गर्न सकिन्छ । उक्त कम्पनीको एप्स् डाउनलोड गरेपछि प्रत्येक सेटका लागि त्यसको लागत मूल्यको पाँच प्रतिशत रकम अनलाइनबाटै तिरेपछि मेरो सुरक्षाको सञ्जालमा दर्ता हुनेछ ।', 'यसरी डाउनलोड गरेपछि आफ्नो मोबाइलमा रहेका कुन कुन डाटाहरु सुरक्षित राख्ने भन्ने जानकारी उक्त एप्स्मार्फत नै मोबाइल प्रयोगकर्ताले कम्पनीलाई दिनुपर्छ । उक्त सफ्टवेयरको एप्स्मा रहेको कुनै एउटा बटम थिचेपछि आफ्नो मोबाइलको डाटा सो स्टोरमा जम्मा हुँदै जानेछ । त्यसपछि त मोबाइल सेट हराए वा नष्ट भए पनि त्यसमा रहेका फोन नम्बर र डाटाहरु उक्त स्टोरमा सुरक्षित रहने छन् ।', 'उक्त कम्पनीका अनुसार हाल नेपालमा करीब तीन करोड ४१ लाख मोबाइल सेट छन् । प्रत्येक वर्ष वैधानिकरुपमा अथवा भन्सार तिरेरै ६० लाख र त्यतिकै संख्यामा भन्सार नतिरी सेट भित्रिन्छन् । तर यो कम्पनीले भने यस वर्षका लागि दुई लाख सेटमात्र आफ्नो सेवाको सदस्य बनाउने लक्ष्य राखेको छ ।', 'सेवा शुरुवातको हप्तादिनमै तीन हजार मोबाइल सेट कम्पनीमा दर्ता भइसकेका छन् । यसले निकै उत्साहित बनाएको बताउछन् मेरो सुरक्षा कम्पनीका प्रमुख कार्यकारी अधिकृत सुनुवार ।', 'नयाँ किन्ने र पुराना सेटमा पनि यो सेवा उपलब्ध छ । काठमाडौँका लगभग सबैजसो मोबाइल पसलमा यो सेवा लिन चाहनेका लागि सूचना दिइएको सुनुवारको भनाइ छ । काठमाडौँको पुतलीसडकस्थित स्टार मलमा यस कम्पनीको कार्यालय रहे पनि अधिकांशले अनलाइनबाटै सेवा लिएका छन् । सदस्य बन्न अनलाइन भुक्तानी नेपालमा अझै प्रभावकारी नभएकाले कतिपय सेवाग्राही कार्यालयमै आउनुपर्ने अवस्था रहेको छ ।', 'व्यक्तिको मोबाइलका डाटाहरु भण्डारण गर्ने काम गोपनीयताभित्र पर्दैन भन्ने प्रश्नमा उक्त कम्पनीका निर्देशक विश्वास अधिकारी भन्छन् ,– ‘त्यस्तो हुँदैन, हाम्रो एप्स्मा कसैको कुराकानी भण्डारण हुँदैन र मोबाइल प्रयोगकर्ताले जुनजुन डाटाहरु सुरक्षित राखिदिनु भनेका हुन्छन् त्यो मात्र राख्ने हो ।’', 'मानिसको मोबाइल हराउँदा र नष्ट हुँदा पाएको दुःख देखेर यो सेवा शुरु गर्ने योजना बनेको उहाँको भनाइ छ । ५० हजारको मोबाइल बोक्ने मानिसले आफ्नो मोबाइलको सुरक्षाका लागि वर्षमा रु दुई हजार ५०० तिर्न तयार हुन्छ, यो उसका लागि केही होइन । हरायो भने पनि निश्चित खर्चमा नयाँ मोबाइल र आफ्नो मोबाइलमा रहेका डाटाहरु पाइन्छ ।', 'यस्तो खुशी गएको शुक्रबार यो कम्पनीको सदस्य बन्न स्टार मल पुगेका ज्ञानेश्वरका महेश्वर आचार्यले पनि व्यक्त गर्नुभयो । एउटा महँगो मोबाइल फोन सेट हराउँदा र त्यसपछि किनेको पनि वर्ष दिनपछि पानीमा डुबेकाले त्यसमा रहेका सयौँ फोन नम्बर जम्मा पार्न लागेको दुःख सम्झिँदै उनले भने,– ‘यो सेवा पाउँदा निकै खुशी लागेको छ, अब फोन हराए पनि धेरै चिन्ता गर्नुपर्दैन ।’', 'अहिले मोबाइलबाट सुरु गरिएको यो सेवा अर्काे वर्षबाट ल्यापटप, ट्याब र कम्प्युटरको सुरक्षामा पनि विस्तार गरिने सुुनुवारको भनाइ छ । पछि यो सेवालाई सबै विद्युतीय उत्पादनसम्म पु¥याउने कम्पनीको लक्ष्य रहेको जनाइएको छ ।']"
सामसङको जे८ नेपाली बजारमा,"['१६ साउन, काठमाडौं । सामसङले हालै नेपाली बजारमा ग्यालेक्सी जे८ स्मार्टफोन प्रस्तुत गरेको छ । जे८ सामसङको इन्फिनिटी सिरिज अन्तर्गतको एक हिस्सा हो । जसमा ६ इन्चको सुपर एमोलेड इन्पिmनिटी डिस्प्ले तथा डुअल क्यामेरा रहेको छ ।', 'जे८मा अत्याधुनिक प्रविधियुक्त क्यामरा रहेको छ । यसको डुयल रियर क्यामराले जे८ स्मार्टफोनलाई अझ बढी अद्वितीय तुल्याएको छ । यसमा भएको आर्टिफिसियल इन्टलिजेन्सको माध्यमबाट अगाडिको फोटो तथा व्याकग्राउन्ड तस्वीरलाई सहजै छुट्याउन सक्दछ ।', 'त्यसैले गर्दा जे८ बाट खिचिएको तस्वीर एकदमै दक्षव् यक्तिले खिचेको जस्तै देखिन्छ । लाइभ फोकस फिचरले गर्दा प्रयोग कर्ताले सफाएवं स्पष्ट फोटो लिन सक्छन् । व्याक ग्राउन्डलाई फोटो खिच्नु अगाडि वा खिचिसके पछि ब्लर बनाउन सकिन्छ ।उपभोक्ताको आवश्यकतालाई मध्यनजर गरी च्याटओभर भिडियो जस्तो प्रभावशाली फिचर समाबेश गरिएको छ, जसको कारण प्रयोगकर्ताले भिडियो हेर्दै गर्दाको अवस्थामा पनि च्याटगर्न सक्नेछन् ।', 'ग्यालेक्सी जे८को नेपाली मूल्य केवल रु. ३३ हजार ४९०तोकिएको छ । यो फोन नेपालका रिटेलहरु मार्फत यही महिनादेखि उपलब्ध हुने छ । ग्यालेक्सी जे८ आकर्षक नीलो, कालो तथा ग्लोल्ड कलरमा उपलब्ध छ ।', 'आइएम विजका प्रमुख प्रणय रत्न स्थापितले भने “ग्राहकहरुको चाहना एवं आवश्यकतालाई मध्यनजर गरी मोबाइल फोनको उत्पादन गर्दै आएका छौं । फलस्वरुप हामीले क्यामरामा केन्दि्रत भई आफ्ना उत्पादनहरुलाई बजारमा ल्याएका छौं । आज संसारबाट डाउनलोड हुने ३ वटा एप्सहरु मध्ये २ वटा फोटो इडिटिङ्ग एप्स हुने गरेको छ । जहाँसम्म ग्यालेक्सी जे८मा उपभोक्ताले कुनै पनि तेस्रो एप्प विना नै फोटोलाई सहजै इडिट गर्न सक्नुहुन्छ । लाइभ फोकस फिचर तथा पहिलो पटक प्रोट्रेट डोली, प्रोट्रेट ब्याक ड्रप, तथा ब्याकग्राउण्ड ब्रससेप गर्न सकिने सुविधाहरु विद्यमान रहेका छन् ।’', 'ब्याकग्राउण्ड ब्रससेपको सुविधाबाट प्रयोगकर्ताले फोटोलाई अझ चुस्त बनाउनुका साथै विभिन्न सेपमा बदल्न पनि सक्नेछन् ।', 'त्यस्तै प्रोट्रेट डोली फिचरको माध्यमबाट सिनेम्याटिक फोटोग्राफिको अनुभव मिल्नुका साथै, फोनको व्याकग्राउन्डमा जीआईएफ इमेज राख्न सकिन्छ । त्यस्तै प्रोट्रेट ब्याक ड्रप ले ब्याकग्राउन्डलाई जिबन्त एवं रमाइलो बनाइदिन्छ ।', 'ग्यालेक्सी जे८मा रहेको इन्फिनिटी डिस्प्लेको सुविधाले ग्राहकलाई १५ प्रतिशत ज्यादा स्क्रीन प्रदान गर्दछ । त्यसैले ग्यालेक्सी जे ८को इन्पिmनिटि डिजाइनले ठूलो डिस्प्ले एरिया प्रदान गर्दछ ।', 'डिस्प्ले हार्डवेरमा गरिएको परिवर्तनले १८.५ः९ को एसपेक्ट रेसियो प्रदान गरेको छ । एमोलेड प्रविधि जसले प्रयोगकर्ताहरुलाई सेपेरियर भ्युइङ अनुभव प्रदान गर्ने छ ।', 'इन्फिनिटि डिस्प्लेको अनुभबलाई अझ बढी प्रभावशाली बनाउन फिजिकल होम बटनको साटोमा सफ्टवेयर पावर्ड इनडिस्प्ले होम बटन राखिएको छ । सहजताको लागि फिङ्गर सेन्सर बटनलाई पछाडिको भागमा लगिएको छ भने फिङ्गर पि्रन्टबाट नै मोबाइल फोनलाई अनलक गर्न सकिने सुविधा पनि रहेको छ ।', 'नयाँ जे८फोनमा पोलिकार्वोनट युनिबडी तथा ६ इन्च एचडिप्लस डिस्प्लेले आकर्षक एवं सुन्दर तुल्याएको छ । साथै यो हातमा सहजै लिन सकिने खालको छ ।', 'यस क्यामराले जस्तो सुकै अवस्थामा, जहाँपनि आकर्षक सेल्फी खिच्न सकिन्छ । जे ८मा १६ मेगापिक्सलको रियर सुटरको साथ १.७ अपर्चर तथा ५ मेगापिक्सलको साथ १.९ अपर्चर क्यामरा रहेको छ ।', 'यसमा एन्ड्रोइड ओरेओ अपरेटिङ्ग सिस्टम रहेको छ । ४५० को स्न्यापड्रागन प्रोसेर राखिएको छ, जसले यसको कार्यक्षमतालाई अझ बढी चुस्त तुल्याएको छ । साथै यसमा ३५०० एम ए एचव्याट्रि रहेको छ ।', 'जे८ मा ४ प्लसप ६५ जीबी र्\u200dयाम/रोममाउपलब्ध रहेको छ । मेमोरी कार्डको माध्यमबाट २५६ जिबिसम्म बढाउन सकिने छ ।', 'ग्राहकहरुकोे लागि ग्यालेक्सी जे८मा ६ हजार एमबिको डाटा बन्डलिङ्ग पनि प्रदान गरिएको छ । यसबाट ग्राहकहरुले प्रतिहप्ता ५०० एमबीका दरले १२ हप्ता सम्म एनसेलको डाटाप्याक पनि निःशुल्क प्राप्त गर्न सक्नेछन् ।']"
अमेजन मालिक जेफ बेजोस: पुराना किताब बेच्नेदेखि दुनियाँकै धनी मान्छेसम्म,"['अनलाइन रिटेलर कम्पनी अमेजन सुरु गर्नुअघि नै जेफ बेजोसले सायद यस्तो भविष्यको कल्पना गरेका थिए होलान्, जहाँ केवल एक क्लिकमा मानिसले सानो ठूलो सबै खाले सामानहरु खरीद गर्न सक्नेछन् ।शपिङ मलको लोकप्रियतामा कमी आउनेछ र पसलहरु आफ्नो अस्तित्व बचाउनका लागि संघर्ष गरिरहेका हुनेछन् ।', 'सोही कल्पनापश्चात् उनले अमेजनको साम्राज्य खडा गर्ने फैसला गरेका होलान् ।जेफ बेजोसले सन् १९९४ मा अमेजनको सुरुवात गरेका थिए । जुन अहिले विश्वकै पहिलो खरब डलरको कम्पनी बन्नेतर्फ अघि बढिरहेको छ ।', 'यस्तो कम्पनी जसले कुनैबेला पुराना किताब बेच्दथ्यो तर अहिले लगभग सबै खालका सामानमा उसको पहुँच छ ।', 'र, यसका मालिक जेफ बेजोस विश्वका सबैभन्दा धनी व्यक्ति बनेका छन् । यद्यपि, उनको लक्ष्य अझै ठूलो छ । उनको कल्पना केवल जमिन र आकाशसम्म मात्र होइन, त्यसमाथि अन्तरीक्षसम्मै पुगेको छ ।', 'उनले सन् २०१३ मा वाशिङटन पोष्ट खरीद गरे र त्यसअघि सन् २००४ मा ब्लु ओरिजिन नामको अन्तरीक्षसम्बन्धी कम्पनी एरोस्पेसको स्थापना गरेका थिए । यो कम्पनीले आगामी वर्ष अन्तरीक्ष यात्राका लागि टिकट बेच्ने योजना बनाइरहेको छ ।', 'एक वर्षअघि जेफ बेजोसकी श्रीमतीले भनेकी थिइन् कि बेजोस आफ्नो भाग्य आफैं लेख्ने मध्येका एक मानिस हुन् । यो केवल पैसाको बारेमा होइन । भविष्य बदल्नका लागि पैसाको उपयोग गर्ने विषय हो ।', 'स्पेस कोलोनीको कल्पना', 'जेफ बेजोसको महत्वाकांक्षा कहाँसम्म हुनसक्छ भन्ने कुराको अनुमान दशकौँ पहिले हुन थालेको थियो ।', 'जेफको जन्म सन् १९६४ को जनवरी १२ मा न्यु मेक्सिकोको अबलुकर्कमा भएको थियो । उनकी आमाको नाम ज्याकी जरगन्सन र बुवाको नाम टेड जर्गन्सन हो ।', 'ज्याकीले १७ वर्षको उमेरमा जेफलाई जन्म दिएकी थिइन् । तर जेफ जन्मिएको १ वर्षपछि नै उनका बुवाआमाको डिभोर्स भयो ।', 'उनी आफ्नी आमा र सौतेलो बुवा माइक बेजोससँगै टेक्सास र फ्लोरिडामा हुर्किए ।', 'जेफ बेजोसका बारेमा ब्रेड स्टोनले सन् २०१३ मा लेखेको बायोग्राफीका अनुसार ३ वर्षको उमेरदेखि नै जेफ बेजोसको झुकाव विज्ञान तथा इन्जिनियरिङमा देखिएको थियो । हाइस्कुल पूरा गरेको अवसरमा उनले दिएको भाषणमा त उनले अन्तरीक्षमा मानव वस्ती अर्थात् कोलोनी बनाउने कल्पना गरेका थिए ।', 'सन् १९८६ मा उनले प्रिन्स्टन विश्वविद्यालयबाट इलेक्ट्रिकल इन्जिनियरिङमा स्नातक गरे । त्यसपछि उनले न्युयोर्कमा एक वित्तीय कम्पनीमा काम गरे । त्यसक्रममा उनको भेट मेकेन्जी नामक युवतीसँग भयो । उनैसँग बेजोसको बिहे भयो । मेकेन्जी एक उपन्यासकार हुन् ।', 'इन्जिनियरिङ तथा विज्ञानतर्फको उनको झुकाव, कल्पना तथा महत्वाकांक्षाले नै उनलाई अमेजनको सुरुवाततर्फ डोरायो ।', 'जागिर छाडेर अमेजनइन्टरनेटको बढ्दो पहुँच देखेका बेजोसले ३० वर्षको उमेरमा वित्तिय कम्पनीको जागिर छाडे । त्यसपछि उनले इ कमर्श कम्पनी अमेजनको स्थापना गरे । त्यसमा उनले आफ्नो निजी पैसा तथा परिवारको सहयोग गरी १ लाख डलर लगानी गरे । कम्पनी छिटै नै उनको विश्वासमा खरो उत्रिन सफल भयो ।', 'अमेजनको सुरुवात उनले एक ग्यारेजबाट पुराना किताब बेच्ने अवधारणासँगै गरेका थिए ।', 'ब्रेड स्टोनको किताब ‘द एभ्रिथिंग स्टोरः जेफ बेजोस एण्ड द एज अफ अमेजन’ का अनुसार सन् १९९५ मा अमेजनको सुरुवात भएसँगै एक महिना भित्रैमा यसले अमेरिकाका ५० राज्य तथा विभिन्न ४५वटा देशबाट सामानको अर्डर लिएको थियो ।', 'पहिलो पाँच वर्षमा अमेजनका ग्राहकको संख्या एक लाख ८० हजारले बढेर एक करोड १७ लाख पुग्यो । यसको बिक्रि ५ लाख ११ हजार डलरबाट बढेर १.६ अर्ब डलर भयो ।', 'त्यो सँगै कम्पनीमा ठूला ठूला लगानीकर्ता आउन थाले । सन् १९९७ मा अमेजन पब्लिक कम्पनीको रुपमा गयो । अन्ततः हेर्दा हेर्दै ३५ वर्षको उमेर भित्रै बेजोस विश्वको सबैभन्दा धनी व्यक्ति बन्न सफल भएका छन् ।', 'सन् १९९९ मा टाइम म्यागेजिनले उनलाई किंग अफ साइबर कमर्स घोषणा गरेको थियो ।', 'नयाँ प्रयोगसँग डर छैनजेफ बेजोस नयाँ प्रयोग गर्न तथा पैसा कमाउनका लागि लगानी गर्ने कुरासँग डराउँदैनन् । निशुल्क डेलिभरी, छुट तथा किन्डल इ रिडर जस्ता डिभाइस विकसित गर्नका लागि उनले वर्षौँ लगाए ।', 'तर सम्भव भएसम्म अमेजन बचत गर्नपनि पछि हट्दैन । मूख्यालयमा बस्ने कर्मचारीहरुसँग पार्किङको शुल्क लिने, आपूर्तिकर्ताहरुसँग लड्ने, आफ्नो गोदाममा श्रमिक संघको स्थापनाको विरोध गर्ने र सकेसम्म कम कर तिर्ने ।', 'अमेजनले गरेका केही सुरुवाती लगानीहरु जस्ते पेट्स डट कममा उसलाई घाटा समेत भयो । तर नयाँ उद्यमका लागि बेजोसको भोक मरेन ।', 'गतवर्ष अमेजनले होल फुड्स खरीद गर्यो । साथै यो वर्ष एक औषधि बिक्रेता कम्पनी पनि किन्यो ।', 'अमेजनले यस वर्ष सन् २०१८ को तिन महिनामा ५३ अर्ब डलरको बिक्रि गरेको थियो र त्यसबाट अढाइ अर्ब डलर मुनाफा कमायो । जुन किर्तिमानी मुनाफा हो ।', 'अमेजनमा कूल ५ लाख ७५ हजार कर्मचारी काम गर्दछन् । यो भनेको लक्जेम्बर्गको पूरै जनसंख्या भन्दापनि बढि हो ।', 'अमेजनले हजारौँ थर्डपार्टी कारोबारीहरुलाई लजिस्टिक्स, भण्डारण, ऋण तथा बिक्रिका लागि प्लाटफर्मको सुविधा पनि प्रदान गर्दछ ।', 'औँला नउठेको होइनयद्यपि, अमेजनको बजारमा एकाधिकारको खतरा,कर छली तथा श्रम कानूनको पालना नभएको विषयलाई लिएर आलोचना पनि हुने गरेको छ ।\xa0अमेरिकी राष्ट्रपति डोनाल्ड ट्रम्पले अमेजनमाथि आरोप लगाउँदै उसले युएस पोर्टल सर्भिसको निकै कम दरको अनावश्यक फाइदा उठाइरहेको छ ।', 'यी सबैका बाबजुत बेजोस पछिल्ला दिनहरुमा ट्विटरमा निकै सक्रिय भैरहेका छन् । उनले आफ्ना आमाबुवा र कुकुरको भिडियो पनि शेयर गर्दछन् ।', 'बीबीसी']"
"एप्पलले रच्यो इतिहास, १० खर्ब डलर मूल्यको दुनियाँकै पहिलो कम्पनी","['आइफोन निर्माता कम्पनी एप्पल १० खर्ब डलर मूल्य भएको विश्वकै पहिलो कम्पनी बनेको छ ।', 'कम्पनीको शेयर मूल्यमा भएको बढोत्तरीसँगै एप्पलले बिहीबार १० खर्ब डलर मूल्यको कोशेढुङ्गा पार गरेको हो ।', 'दोश्रो त्रैमासिक अवधिको सन्तोषजनक वित्तीय प्रतिवेदन सार्वजनिक भएको भोलिपल्टै एप्पलको शेयर मूल्य बढेर प्रतिशेयर २०७ डलर नाघेको थियो । जसका कारण कम्पनीको कूल बजार मूल्य इतिहासकै उच्च विन्दुमा पुगेको हो ।', 'सन् १९७६ मा स्टिभ जब्सले पर्सनल कम्प्युटर निर्माणका लागि स्थापना गरेको एप्पल स्थापनाको ४२ वर्षमा दश खर्ब डलरको कम्पनी बन्न सफल भएको हो । कम्पनीको शेयर मूल्यमा सन् २०११ यता २ हजार प्रतिशतले वृद्धि भएको छ । सोही वर्ष जब्सलाई प्रतिस्थापन गर्दै टिम कुक एप्पलको सीर्इअाे बनेका थिए ।', 'एप्पलले १० खर्ब डलर मूल्य कायम गरी राखेको कीर्तिमान यसअघि कसैले पनि आधिकारिक रुपमा कायम गर्न सकेका छैनन् । यद्यपि, सन् २००७ मा पेट्रो चाइना कम्पनी विश्वकै पहिलो १० खर्ब डलरको कम्पनी बनेको दाबी गरिएको थियो । तर कम्पनीको केवल २ प्रतिशत शेयर मात्र सर्वसाधारणका लागि जारी गरिएको अवस्थामा उक्त दाबी अविश्वसनीय देखियो ।', 'यस्तै साउदी अरबको नेसनल आयल कम्पनी साउदी अराम्को विश्वकै पहिलो २० खर्ब डलरको कम्पनी बन्ने क्रममा रहेको बताइन्छ । यदी अराम्कोले पब्लिक शेयर जारी गरेमा कम्पनीको मूल्य २० खर्ब डलर पुग्ने दाबी गरिएको भए पनि यो अझै हेर्न बाँकी नै छ ।', 'स्मरणरहोस्, यसहप्ता एप्पलको शेयर मूल्यमा देखिएको उच्च वृद्धि मंगलबार कम्पनीले सार्वजनिक गरेको त्रैमासिक वित्तिय रिपोर्टको परिणाम भएको विश्लेषकहरुले बताएका छन् । रिपोर्ट अनुसार पछिल्लो तीन महिनामा एप्पलले ११ अर्ब ५० करोड मुनाफा कमाएको छ । यस अवधिमा एप्पलले ५३ अर्ब ३० करोड मूल्यको व्यापार गर्न सफल भएको छ ।', 'गत वर्ष एप्पलले २ सय २९ अर्ब डलरको व्यापार गर्न सफल भएकोमा झण्डै ४८ अर्ब डलर नाफा कमाएको थियो ।', 'यस्तो छ एप्पलको सफलताको इतिहास', 'सन् १९७६ मा स्थापना', 'सन् १९८० डिसेम्बर १२ मा पब्लिक कम्पनीको रुपमा शेयर बजारमा प्रवेश । पहिलोपटक प्रतिशेयर मूल्य ०.५१ डलर ।', 'सन् १९८५ मा व्यवस्थापनमा भएको खटपटसँगै अध्यक्ष स्टिभ जब्सले एप्पल कम्पनी छाडे ।', 'सन् १९९७ मा पुनः एप्पल प्रवेश गरेका स्टिभ जब्स सिइओमा नियुक्त ।', 'सन् १९९८ मा आइम्याक जी थ्री सार्वजनिक', 'सन् २००१ मा आइपड सार्वजनिक ।', 'सन् २००७ मा आइफाेन सार्वजनिक ।', 'सन् २०११ मा बिरामी भएसँगै स्टिभ जब्सद्वारा सीर्इओबाट राजीनामा, टिम कुक नयाँ सीर्इअाे बनेका ।', 'सन् २०१५ मा एप्पल ७ खर्ब डलरभन्दा अधिक मूल्ययुक्त विश्वको पहिलो कम्पनी बन्न सफल ।', 'सन् २०१८ मा १० खर्ब डलर मूल्यको पहिलो कम्पनी बन्न सफल ।', 'दी गार्जियनको सहयोगमा']"
देशभर एनालग केबल टेलिभिजन सेवा बन्द,"['१२ साउन, काठमाडौं । सरकारले आगामी देशभरका सबै एनालग टेलिभिजन बन्द गराउन अनुगमन सुरु गरेको छ । सरकारले देशभरि एनालग टेलिभिजन सेवा बन्द गर्न असार मसान्तसम्मको समय दिएको थियो । अब चल्ने एनागल केबल टेलिभिजन ‘अवैध ठहरिनेछ ।', 'टेलिभिजनको डिजिटाइजेशनलाई बाध्यात्मक बनाउन सरकारले नेपालको पूर्वी क्षेत्रबाट एनालग केबल टेलिभिजन बन्द गर्न सुरु गरेको हो ।', 'बिराटनगर र इटहरी क्षेत्रमा एनालग केबल टेलिभिजन बन्द गरिएको सूचना तथा सञ्चार प्रविधि मन्त्रालयका सहप्रवक्ता मुकुन्द शर्माले जानकारी दिए ।', '‘अब देशभरका एनालग टेलिभिजन सेवा दिने केबलहरू स्वीच अफ गर्दैछौं । एनालगको लाइसेन्स लिएकाहरुलाई डिजिटलमा रुपान्तरण हुन बाध्यात्मक रुपमा गरिएको व्यवस्था कार्यान्वयनका लागि देशभर अनुगमन गर्दैछौं,’ शर्माले भने ।', 'सर्वोच्च अदालतले पनि एनालग केबल टेलिभिजनहरु बन्द गर्ने सरकारी निर्णय कार्यान्यवन नगर्न भन्दै परेको रिट खारेज गरेर बाटो खोलिदिएको थियो ।', 'सरकारले गत कात्तिक १५ गतेपछि एनालग प्रविधिमा चलिरहेका नगरहरुका केबल टेलिभिजन बन्द गर्न समयसीमा दिएको थियो । यस्तै अघिल्लो वर्षको वैशाख १५पछि काठमाडौंसहित ललितपुर, वीरगञ्ज, विराटनगर, पोखरामा एनागल केबल टेलिभिजन बन्द गर्ने निर्णय भएको थियो ।', 'बाध्य पारिँदै', 'काठमाडौंमा यसको कडाइका साथ कार्यान्वयन गरिए पनि अन्य नगर र महानगरपालिकामा सरकारले एनालग बन्द गर्न बाध्य पारिएको थिएन । तर, अब भने गाउँ था नगर सबैतिर एनालग टेलिभिजन सेवा दिनेहरुको लाइन अफ गर्न सुरु गरिएको छ ।', 'सरकारले एनालग प्रविधिमा नछोडी बसेका केबल टेलिभिजनहको नवीकरण पनि साउनबाट बन्द गरेको छ । केही दुर्गम भेगका क्षेत्रका भने व्यवहारिकता हेरेर मात्र चल्न दिइने मन्त्रालयका एक अधिकारीले बताए । तर, त्यसका लागि विशेष निर्णय हुन बाँकी नै छ ।', 'एनागल टेलिभिजनको सेवा गुणस्तरीय र समयसापेक्ष नभएकाले अन्तर्राष्ट्रिय नियमअनुसार नै यसलाई विस्थापन गर्न लागिएको तर्क सरकारको छ । तर, खर्च बढाएको भन्दै अधिकांश उपभोक्ता नै सन्तुष्ट छैनन् ।', 'के हो डिजिटाइजेसन ?यो व्यवस्थाअनुसार हरेक टेलिभिजनका लागि १५ सयदेखि ४५सयसम्म मूल्यका छुट्टै सेट-टप बक्स लगाउनुपर्छ । तर, प्रत्येक सेट-टप बक्सको सेवा शुल्क फरक-फरक रुपमा भुक्तानी गर्नुपर्छ । यो सेट-टप बक्स टीभीमा केबल जोड्नु अघिको प्वाइन्टमा जोडिन्छ ।', 'यसका लागि केबल टीभी अपरेटरले भने आफ्नो हेड-इन (कन्ट्रोल रुम) मा पनि सबै उपकरण डिजिटलाइज्ड गर्नुपर्छ ।', 'यो प्रणालीअनुसार ग्राहकले घरमा जतिवटा टीभी छन्, त्यति नै वटा सेट-टप बक्स जोड्नुपर्छ । अब हरेक टेलिभिजनमा सेट-टप बक्स राखेर सेवा लिएबापत अपरेटरलाई छुटटै शुल्क तिनुपर्छ ।', 'इन्टरनेशनल टेलिकम्युनिकेशन युनियन (आइटीयू)ले निर्धारण गरे बमोजिम एनालग प्रणालीमा सञ्चालित टेलिभिजन सेवा प्रदायकहरूलाई डिजिटल प्रणालीमा बदल्न बाध्यकारी नियम ल्याइएको हो । यसले परम्परागत न्यून गुणस्तरको टेलिभिजन सिग्नलको सट्टा उपभोक्ताले स्तरीय सेवा पाउने दावी सरकारको छ ।', 'राष्ट्रिय प्रसारण नियमावली २०५२ मा संशोधन गरेर तोकिएका क्षेत्रहरुमा एनालग सिग्नल पूर्णरुपमा प्रतिबन्धित र गैरकानुनी हुने ब्यवस्था गरिएको छ ।', 'पूर्णरुपमा डिजिटाइजेशन सकिएपछि केबल टेलिभिजनको गुणस्तरहीन सेवाबाट आम उपभोक्ताले मुक्ति पाउनेछन् । यसैका माध्यमबाट सरकारको राजस्वमा पनि भारी वृद्धि हुने अपेक्षा छ ।', 'अहिले केबल अपरेटरहरूले ग्राहक संख्या न्यून देखाएर भ्याट बिल जारी नगर्ने समस्या छ । भारतीय डीटीएचबाट गैरकानुनी रुपमा सिग्नल लिएर वितरण गर्ने परम्परा तोड्न पनि अबको ब्यवस्था प्रभावकारी हुने अपेक्षा छ ।', 'अब सबै अपरेटरको सेवाग्राहीको विवरण लुकाउनै नमिल्ने भएकाले केबल टेलिभिजनमार्फत ग्राहक ठग्ने र राज्यलाई कुनै राजश्व योगदान नगर्नेहरु नियममा बाध्यकारी रुपमा आउने सञ्चार मन्त्रालयको तर्क छ ।', 'नेपालमा झण्डै ५० लाख टेलिभिजन सेट सञ्चालनमा रहेको अनुमान छ । तर, त्यसअनुरुप सरकारलाई केबल अपरेटरहरुले राजश्व भरेका छैनन् । एनागल बन्द भएर डिजिटाइजेशन भएपछि वास्तविक रुपमा कति टेलिभिजन चलिरहेका छन् भन्ने तथ्यांक पनि सरकारसँग आउनेछ ।', 'डिजिटल प्रविधिको टिभीले गुणस्तरीय अडियो र भिडियो सम्प्रेषण गर्छ । यसले मल्टिप्लेक्स सिग्नल दिने भएकाले नै यो स्तरीय मानिन्छ ।']"
अब लाइभ च्याटमा अश्लील कुरा गरे ट्विटर अकाउन्ट ब्लक हुने,"['माइक्रो ब्लगिङ साइट ट्विटरले गलत भाषाको प्रयोग गर्ने मानिसहरुमाथि कारवाही गर्न कडा कदम उठाएको छ ।', 'ट्विटरका अनुसार आगामी १० अगष्टदेखि उसको लाइभ स्ट्रिमिङ्ग प्लेटफर्म पेरिस्कोपमा अभद्र भाषाको प्रयोग गर्ने ट्विटर प्रयोगकर्ताको अकाउन्ट ब्लक गरिदिन सक्दछ ।', 'लगातार अभद्र भाषाको प्रयोग गर्ने व्यक्तिहरुको अकाउन्टको जाँच गरेर कारवाही गरिने ट्विटरले जनाएको छ ।', 'ट्विटरमा सुरक्षित माहोल बनाउने प्रयासस्वरुप पेरिस्कोप लाइभ च्याटमा हुने टिप्पणीका सन्दर्भमा नयाँ गाइडलाइन्स जारी गरेको ट्विटरको भनाई छ ।', 'एक ब्लगपोष्ट मार्फत यसको जानकारी दिँदै ट्विटरले आगामी १० अगष्टदेखि अकाउन्टहरुको रिभ्यू गरी त्यस्ता अकाउन्टहरुले ट्विटरको नयाँ गाइडलाइन्सको उल्लंघन गरे नगरेको परीक्षण गर्ने जनाएको छ । यदि लाइभ च्याटका क्रममा कुनै प्रयोगकर्ताले अश्लील भाषामा कमेन्ट गरेको पाइएमा पेरिस्कोपले त्यस्ता टिप्पणीहरुका विषयमा रिभ्यू गर्नका लागि अन्य प्रयोगकर्तालाई पठाउनेछ । यदि त्यस्ता आपत्तिजनक टिप्पणीहरु लगातार गरेको पाइएमा त्यस्ता च्याटकर्ताको अकाउन्ट ब्लक गरिनेछ ।', 'ट्विटरले आफ्ना प्रयोगकर्तालाई अपिल गर्दै अश्लील लाइभ कमेन्ट गरेको पाइएमा रिपोर्ट गर्न भनेको छ ।', 'एजेन्सी']"
एनटीको सट्टामा अब ‘नमस्ते रिचार्ज’ कार्ड,"['१५ साउन, काठमाडौं । नेपाल टेलिकमले आफ्ना सेवाहरु रिचार्ज गर्नका लागि नमस्ते रिचार्ज ब्रान्डको रिचार्ज कार्ड उपलब्ध गराउने भएको छ । अब सबै रिचार्ज कार्ड ‘नमस्ते रिचार्ज’ को ब्रान्डमा उपलब्ध हुने छन् ।', 'कम्पनीले उपलब्ध गराउँदै आएको एनटी रिचार्ज कार्ड पनि बजारमा स्टक रहेसम्म प्रयोग गर्न सकिने छ ।', 'कम्पनीले रु. ५०, १००, २००, ५०० र १००० दरका नमस्ते रिचार्ज कार्ड उपलब्ध गराउने छ । रिचार्ज गर्नका लागि नमस्ते रिचार्ज कार्डको पछिल्लो भागमा भएको १६ अंकको पिन कोड प्रयोग गरी रिचार्ज गर्नुपर्छ ।', 'नेपाल टेलिकमको ल्यान्डलाइन वा मोबाइलबाट १४१५ वा १४१२ डायल गरी प्राप्त निर्देशन अनुसार १६ अंकको पिन कोड थिचेर कम्पनीका विभिन्न सेवाहरुमा रिचार्ज गर्न सकिन्छ ।', 'जीएसएम मोबाइलका ग्राहकहरुले*412*PIN Code#डायल गरेर पनि रिचार्ज गर्न सकिन्छ । साथै नेपाल टेलिकमको मोवाइल एप तथा वेबसाइट मार्फत पिन कोड प्रयोग गरी रिचार्ज गर्न सकिन्छ ।', 'नेपाल टेलिकमले हाल रिचार्ज कार्ड वाहेक इलेक्ट्रोनिक रिचार्ज र एमपोस प्रयोग गरेर समेत रिचार्ज गर्न सकिने व्यवस्था गरेको छ । बजारमा उपलब्ध रिटेलरहरु मार्फत यी सेवा प्रयोग गर्न सकिन्छ ।']"
नेपालीको मोबाइल मोहः वर्षमा २५ अर्बको आयात,"['२४ साउन, काठमाडौं । नेपालमा मोबाइलको प्रयोग सर्वब्यापी बन्दै जाँदा आयात पनि तीव्ररुपमा बढिरहेको छ । यो वर्ष मात्रै करिब २५ अर्ब बराबरको मोबाइल नेपाल भित्रिएको छ ।', 'आर्थिक वर्ष २०७३/७४मा २२ अर्ब ६६ करोडको मोबाइल आयात भएकोमा यो वर्ष बढेर २४ अर्ब ८७ करोडमा पुगेको भन्सार विभागले जनाएको छ । अर्थात् गतवर्ष २ अर्ब २१ करोड बढी मूल्यको मोबाइल आयात भएको हो ।', 'विभागको तथ्यांकअनुसार गत वर्ष २ लाख ६८ हजार बढी फोन आएको छ । आर्थिक वर्ष २०७३/७४मा ५९ लाख ५५ हजार वटा मोबाइल सेट आयात भएकोमा गत वर्ष यो संख्या ६२ लाख २३ हजारमा पुगेको छ । गत वर्ष मोबाइल सेटको आयात झण्डै ५ प्रतिशतले बढेको हो । सो भन्दा अघिल्लो वर्ष यस्तो वृद्धिदर १९ प्रतिशत थियो ।', 'गाउँ-गाउँमा पनि स्मार्ट फोनमा आकर्षण बढ्दै जाँदा मोबाइलको प्रयोग र आयात बढेको बढ्यै छ ।\xa0 झन् महंगा सेटहरुमा नेपाली उपभोक्ताको आकर्षण बढ्दा आयात दर उकालो लागिरहेको छ ।', 'नेपालमा पछिल्लो समयमा मिड रेन्ज बजेट मोबाइलको प्रयोग सबैभन्दा उच्च गतिमा बढिरहेको छ । मध्यम वर्गीय मात्रै नभएर गरिब परिवारका सदस्य पनि मिड रेञ्जका स्मार्टफोन बोक्न लालायित छन् । १० हजारभन्दा महंगा र २५/३० हजारसम्म मूल्य भएका मोबाइलको बजार फैलँदो छ ।', 'नेपालमा प्रचुर सम्भावना भएकाले नै मोबाइलका नयाँ-नयाँ ब्राण्ड भित्रिरहेका छन् । स्मार्टफोनको बजारमा विश्व बजारमै देखिएको तीव्र प्रतिस्पर्धा नेपाली बजारमा पनि कम रोचक छैन ।', 'सामसुङ, एप्पल, हुवावे, ओप्पो, जिओनी, कलर्स, म्याक्रोम्याक्स, साओमी, एलजी, सोनी, जेटीई, कुलप्याड, सिजी लगायतका स्मार्टफोन कम्पनी नेपालमा मुख्य प्रतिस्पर्धीका रुपमा छन् ।', 'विशेष गरी इन्टरनेटको पहुँच सरल बन्दै जाँदा स्मार्टफोनमा युवा पुस्ता मात्रै नभएर प्रौढ पुस्ता पनि आकर्षित छन् । त्यसैकारण पनि आयात र बिक्री वर्षैसाल उँभाे लाग्दैछ ।', 'आयात हुने देशको सूचीमा चीन पहिलो, भारत तेस्रो', 'गत वर्ष सबैभन्दा बढी फोन चीनबाट आयो । ५४ लाख १३ हजार वटा सेट चीनबाट भित्रिएको विभागको तथ्यांकले देखाउँछ । जुन, १९ अर्ब ७२ करोड मूल्य बराबरको हो । चीनबाट मोबाइल भित्र्याउँदा मात्रै ब्यापारीले २ अर्ब ६८ करोड भन्सार तिरेका छन् ।', 'चीनपछि नेपालमा भियतनामबाट धेरै मोबाइल आउँछ । गत एक वर्षको अवधिमा भियतनामबाट मात्रै\xa0 ५ लाख १० हजार मोबइल सेट नेपाल आएको देखिन्छ । भियतनामबाट ४ अर्ब ७२ करोड मूल्य बराबरको सेट आउँदा सरकारले ६४ करोड ४९ लाख राजश्व उठाएको छ ।', 'मोबाइल धेरै आउने मुलुकको सूचीमा भारत तेस्रो स्थानमा छ । एक वर्षभित्र भारतबाट २ लाख ९५ हजार वटा मोबाइल सेट नेपाल आएका छन् । जसका लागि नेपाली ब्यवसायीले भारतमा ३८ करोड ८६ लाख खर्चिएका छन् ।', 'सरकारले भारतबाट भित्रिएका मोबाइलबाट मात्रै ५ करेड १४ लाख रुपैयाँ भन्सार असुल गरेको विभागको तथ्यांकमा देखिन्छ । त्यसबाहेक नेपालले अमेरिका, कोरिया लगायतका मुलुकबाट पनि सानै संख्यामा भएपनि मोबाइल सेट भित्र्याएको छ ।']"
"फेसबुक, टि्वटर, गुगल र माइक्रोसफ्टले हात मिलाए","['के फेसबुक, गुगल, माइक्रोसफ्ट तथा टि्वटर जस्ता प्लेटर्फमका डाटाहरु सजिलैसँग एकअर्कोमा ट्रान्सफर गर्न सकियो भन्ने कस्तो होला ?', 'जस्तै फेसबुकका डाटाहरु टि्वटरमा ट्रान्सफर गर्न केवल एक क्लिक पर्याप्त होस् ।', 'वास्तवमा अब यो सम्भव हुँदैछ । डाटा ट्रान्सफरलाई सजिलो बनाउनका लागि गुगल, फेसबुक, माइक्रोसफ्ट र टि्वटरबीच हातेमालो हुँदैछ ।', 'एप्सबीचमा डाटा तथा कन्टेन्ट ट्रान्सफरलाई सहज बनाउनका लागि उल्लेखित चार कम्पनीबीच डाटा ट्रान्सफर प्रोजेक्ट सुरु हुन लागेको छ ।', 'यो परियोजनाको सबैभन्दा राम्रो पक्ष भनेको यो केवल प्रविधिको दुनियाका दिग्गजहरुसँग मात्र सीमित हुनेछैन ।', 'परियोजनाको आधिकारिक वेबसाइटका अनुसार डाटा ट्रान्सफर प्रोजेक्ट ओपन सोर्स कोडका साथ एक सामान्य ढाँचा बनाउनका लागि प्रतिबद्ध संगठनहरुको एक प्रयास हो । जसले कुनैप्नि दुई अनलाइन सर्भिस प्रोभाइडरलाई जोड्न सक्दछ । जसबाट दुई प्लेटर्फमहरुको बीचमा डाटालाई विना रोकतोक सिधै प्रयोगकर्ताको सहमतीबाट सार्न सकिनेछ ।', 'सजिलोसँग भन्नुपर्दा कुनैप्नि अनलाइन सर्भिस प्रोभाइडरसँग ओपन कोड भयो भने उसले सजिलैगरी दोश्रो पक्षसँग डाटा शेयर गर्न सक्दछ । यसका लागि माइक्रोसफ्ट, गुगल, टि्वटर र फेसबुकले डिटिपीलाई भरोसा दिलाएका छन् । यो योजनाका लागि परियोजनाले एक स्वेतपत्र पनि जारी गरेको छ । यद्यपि परियोजनाकेा काम कहिलेदेखि सुरु हुनेछ भन्ने मिति भने तोकिएको छैन । एजेन्सी']"
"हुवावे बन्यो विश्वकै दोस्रो लोकप्रिय स्मार्टफोन, पछि पर्यो एप्पल","['चिनियाँ स्मार्टफोन हुवावे विश्वमा सबैभन्दा धेरै बिक्री\xa0 हुने स्मार्टफोनको सूचीमा दोस्राे स्थानमा उक्लिएको छ । एप्पललाई पछि पार्दै हुवावे विश्वको दोश्रो लोकप्रिय स्मार्टफोन बनेको हो ।', 'सन् २०१८ को अप्रिलदेखि जूनसम्मको दोस्राे त्रैमासिक अवधिमा विश्वभर भएको स्मार्टफोनको बिक्रिमा हुवावेले एप्पललाई पछि पार्न सफल भएको हो ।', 'आर्इडीसी, काउन्टरप्वाइन्ट रिसर्च तथा केनलिसको रिपोर्ट अनुसार यस अवधिमा सामसुङ विश्व बजारमा पहिलो स्थान कायमै राख्न सफल भएको छ । निर्यातमा गिरावटका बाबजुत एप्पलले विश्व स्मार्टफोन बजारमा आफ्नो हिस्सेदारी २० प्रतिशतभन्दा बढी कायम राखेको छ । सामसुङले उक्त तीन महिनामा कूल ७ करोड १० लाख स्मार्टफोन निर्यात गर्यो ।', 'हुवावेले भने स्मार्टफोन बजारमा आफ्नो हिस्सेदारी झण्डै १६ प्रतिशत पूराएको छ । यस अवधिमा हुवावेले विश्वमा ५ करोड ४० लाख स्मार्टफोन बेच्न सफल भएको छ ।', 'उता झण्डै १२ प्रतिशतको हिस्सेदारीमा खुम्चिएको एप्पलले यस अवधिमा ४ करोड १३ लाख स्मार्टफोन निर्यात गर्न सफल भएको छ ।', 'धेरै बिक्री हुने लोकप्रिय स्मार्टफोनको चौथो नम्बरमा शाओमी छ भने पाँचौँ नम्बरमा ओप्पो रहेको छ ।', 'काउन्टरप्वाइन्टका अनुसार पछिल्लो ७ वर्षदेखिको एप्पल–सामसुङको आधिपत्यलाई तोड्दै हुवावेले पहिलोपटक शीर्ष दुईमा स्थान बनाउन सफल भएको हो ।', 'एजेन्सी']"
"यी पाँच कारण, जसले एप्पललाई बनायाे १० खर्ब डलरको कम्पनी","['एप्पललाई अहिलेसम्मकै सबैभन्दा सफल कम्पनी मानिन्छ । यो विश्वको पहिलो दश खर्ब डलरको सार्वजनिक कम्पनी बनेको छ ।', 'आखिर एप्पलले यस्तो चमत्कार कसरी गर्यो त ? केही कारण यस्ता छन्ः', 'स्टिभ जब्स: आफैंमा एउटा ब्राण्ड', 'स्टिभ जब्सको पहिचान केवल एप्पलका सह सस्थापकको रुपमा मात्र छैन उनी प्रविधिको संसारका सबैभन्दा ठूलो मध्येका एक नाम हुन् ।', 'उनले एप्पललाई प्रविधिको दुनियाँको त्यो क्रान्तिको हिस्सा बनाए जसको लक्ष्य आम मानिसको हातमा प्रविधि पुर्याउनु थियाे । चाहे त्यो आइफोन होस्, आइप्याड वा आइपड नै किन नहोस्। आधुनिक विश्वको पहिलो औपचारिक सीर्इअाेमध्येका एक रहेका जब्स अन्ततः आफैंमा एक ब्राण्डको रुपमा स्थापित भए ।', 'जब्सले स्टिभ बोज्नियाकसँग मिलेर सन् १९७६ मा एप्पल कम्पनीको स्थापना गरेका थिए । सन् १९८० मा एप्पलको शेयरको माग उच्च रुपमा बढ्यो, जसरी सन् १९५६ मा फोर्ड कम्पनीको शेयरको माग थियो । सन् १९८५ मा कम्पनीका मुख्य कार्यकारी जोन स्कलीसँग विवाद भएसँगै जब्सले एप्पल छाडे । तर १२ वर्षपछि सन् १९९७ मा घाटामा चलिरहेको एप्पलले जब्सलाई एप्पललाई पुनरागमन गर्न प्रस्ताव गर्यो । सोही अनुसार एप्पललमा पुनः प्रवेश गरेसँगै जब्सले विभिन्न प्रोजेक्टहरु रद्द गरिदिए र एउटा नयाँ प्रोजेक्ट सुरु गरे, जसको नाम थियो थिंक डिफ्रेन्ट अर्थात् केही नयाँ सोँच्नुस् ।', 'सोही परियोजना अनुसार एप्पलले आफ्ना नयाँ उत्पादन गर्न सुरु गर्यो । त्यसपछि कम्पनीका कर्मचारीको मनोबल पनि ह्वात्तै बढ्यो । एप्पल छिटै नै मुनाफाको अवस्थामा आयो । सन् २०११ मा जब्सको निधन भयो । तत्कालीन अमेरिकी राष्ट्रपति ओबामाले जब्सको निधनबाट विश्वले एक दूरदर्शी मानिस गुमाएको बताए ।', 'आइफोनः एक क्रान्ति', 'सन् २००७ मा एप्पलले आइफोन लञ्च गर्यो । आधुनिक मोबाइल सञ्चारमा आइफोनको प्रभाव अहिलेसम्मकै बेजोड तथा निर्विवाद रहेको छ । लञ्च भएको पहिलो वर्षनै एप्पलले १ करोड ४० लाख आइफोन बिक्रि गर्यो ।', 'त्यस समय बजारमा ब्लाकबेरी तथा नोकिया जस्ता कम्पनीकाा मोबाइल फोनको दबदबा थियो । तर ती सबैलाई पछि पार्दै एप्पल छोटो समयमै पहिलो नम्बरमा उक्लियो । अहिले पनि एप्पलको दबदबा विश्वको स्मार्टफोन बजारमा व्याप्त छ । गत वर्ष एप्पलले २१ करोड ६० लाख आइफोन बेच्यो । अहिले एप्पललको कूल आम्दानीको आधा एप्पलबाट हुने कमाईबाटै हुने गरेको छ ।', 'सोव र ब्राण्डमा भरोसा', 'एप्पलले आइफाेनबाहेकका अन्य वस्तु तथा सेवामा पनि उच्चमात्रामा आम्दानी गर्दै आएको छ । सन् २०१८ को दोश्रो त्रैमासिकमा कम्पनीले आइट्युन, एप्पल म्युजिक, एप स्टोर, आइक्लाउड जस्तो अन्य सेवाहरुबाट हुने आम्दानीमा ३१ प्रतिशतले वृद्धि भएको छ ।', 'चीन र विकास', 'विश्वको सबैभन्दा ठूलो स्मार्टफोन बजार चीन विना एप्पलको सफलताको यो कहानी फरक हुनेथियो । एप्पलको आम्दानीको झण्डै एक चौथाई हिस्सा चीनबाट आउने गर्दछ । यसका अलावा एप्पलले आफ्नो अधिकांस आइफोनहरु दक्षिणी चीनको सेन्जेन सहरमा गर्दछ । यद्यपि सन् २०१६ देखि २०१८ को बीचमा चीनबाट हुने आम्दानीमा भारी गिरावट भएप्नि एप्पलको त्यो अवस्थामा अहिले सुधार आएको बताइएको छ । सस्तो घरेलु चिनिया ब्राण्डका स्मार्टफोनसँग एप्पलले चिनिया बजारमा गम्भीरु प्रतिस्पर्धा गरिरहेको छ ।', 'ब्राण्डको रुपमा एप्पल', 'फोब्र्स कम्पनीले तयार पार्ने विश्वका मूल्यवान ब्राण्डहरुको सूचिमा पछिल्लो ८ वर्षदेखि एप्पलले कब्जा जमाउँदै आएको छ । उक्त सूचि अनुसार एप्पल कम्पनीको हालको मूल्य १८ खर्ब २८ करोड पुगिसकेको छ ।', 'एजेन्सी']"
"गुगलमाथि इतिहासकै उच्च जरिवाना, एकाधिकारको अभियोगमा साढे ५ खर्ब तिर्नुपर्ने","['सूचना प्रविधि कम्पनी गुगलमाथि ५ खर्ब रुपैयाँ भन्दा धेरै जरिवाना तिर्नुपर्ने भएको छ । मोबाइल अपरेटिङ सिस्टम एन्ड्रोइडमाथि ४ अर्ब ३४ करोड युरो जरिवाना भएको हो ।', 'इन्टरनेट सर्चमा आफ्नो प्रभुत्व कायम गर्नका लागि अवैधानिक रुपमा प्रयोग भएको अभियोगमा युरोपेली आयोगले गुगलमाथि यति ठूलो रकम जरिवाना गरेको हो ।', 'आफ्नो यस्तो नाफाखोरी व्यवसायिक गतिविधि परिवर्तन गर्न वा आफ्नो दैनिक विश्वव्यापी आयको ५ प्रतिशत थप जरिवानाको सामना गर्न युरोपेली आयोगले गुगलको मातृ कम्पनी अल्फाबेटलाई ९० दिनको समयसीमा दिएको छ ।', 'उता गुगलले भने आयोगको उक्त निर्णयको पुनरावेदन गर्ने जनाएको छ ।', 'तर जरिवाना रकम तिर्न चाहनेहो भनेपनि गुगलसँग पर्याप्त रकम नभएको होइन । मार्च महिनाको अन्त्यसम्ममा गुगलसँग१ सय ३ खर्ब रुपैयाँ बराबरको नगद मौज्दात रहेको छ ।', 'युरोपेली आयोगको मुख्यालयमा आयोजित पत्रकार सम्मेलनका क्रममा आयोगकी प्रतिस्पर्धा आयुक्त मार्गे्रथ वेस्टागेरले उपभोक्ताहरुलाई छनोटको अधिकार हुनुपर्ने बताइन् ।', 'आयोगको आदेशपछि उत्पादकहरुलाई एन्ड्रोइड अपरेटिंग सिस्टमको फरक संस्करण प्रयोग भएका स्मार्ट डिभाइसहरु बेच्न मार्ग प्रसस्त हुने विश्वास उनको छ । यसले बजारको अवस्थानै परिवर्तन हुनेछ ।', 'युरोपेली आयोगको आदेश लगत्तै गुगलका प्रमुख कार्यकारी सुन्दर पिचाईले एक ब्लग लेखेका छन् । जसमा उनले भनेका छन्, ‘तिव्र गतिको आविष्कार, विस्तृत छनोट र घट्दो मूल्य नै प्रतिस्पर्धाका विशिष्ट मानक हुन् र एन्ड्रोइडकै कारण यी सबै सम्भव भएको छ । आजको आदेशले एन्ड्रोइड सपोर्ट गर्ने बिजनेस मोडेल अस्विकार गरेको छ जसले धेरै विकल्प प्रदान गरेको थियो ।’', 'यसअघि आयोगले गुगलमाथि तुलनात्मक सपिङ सर्भिस सम्बन्धी एक छुट्टै मुद्दामा २ अर्ब ४० करोड युरो जरिवाना गरेको थियो ।', 'आयुक्त वेस्टेगरको टोली गुगलविरुद्धको अर्को अनुसन्धानमा पनि जुटेको छ जसमा गुगलको विज्ञापन प्लेसिङ्ग बिजनेस ‘एडसेन्स’ शंकाको घेरामा छ ।', 'गुगलमाथि चार अर्ब ३० करोड युरो जरिवाना गरिएको पछिल्लो मुद्दाका सन्दर्भमा आयुक्त वेस्टेगरले तिनवटा कारण प्रस्तुत गरेकी छिन्, जसमाः', '· गुगलले एन्ड्रोइड स्मार्टफोन तथा ट्याब्लेट निर्मातालाई आफ्ना स्मार्ट डिभाइसमा गुगल प्ले एपस्टोरमाथिको पहुँचका लागि गुगल सर्च एप तथा क्रोम ब्राउजर प्रिइन्स्टल गर्न बाध्य पारेको ।', '· ठूलो परिमाणमा स्मार्टफोन तथा ट्याब्लेट उत्पादन गर्ने कम्पनीहरुलाई डिभाइसमा गुगल सर्च एप प्रिइन्स्टल गरेबापत पैसा खुवाउने गरेको ।', '· स्मार्टफोन उत्पादकहरुलाई वैकल्पिक भर्सनको एन्ड्रोइड प्रयोग गरिएका स्मार्टफोन उत्पादन गर्नमा रोक लगाएको र त्यसो गर्नेलाई आफ्ना एप प्रिइन्स्टल गर्न नदिने चेतावनी दिएको ।', 'यद्यपि गुगलले एन्ड्रोइड डिभाइसहरुमा अन्य वेब ब्राउजर तथा सर्च एप डाउनलोड गर्न रोक लगाएको छैन । तर केवल १ प्रतिशत एन्ड्रोइड प्रयोगकर्ताले मात्र गुगल बाहेकको अन्य सर्च एप डाउनलोड गरेका छन् । त्यस्तै एन्ड्रोइड डिभाइसमा क्रोम बाहेकको वेब ब्राउजर प्रयोग गर्ने केवल १० प्रतिशत मात्र छन् ।', 'मोबाइल इन्टरनेटको प्रयोग तिव्र गतिमा बढिरहेको बेला गुगलले प्रयोगकर्ताको बढ्दो संख्याको दुरुपयोग गरी नाफा कमाइरहेको आरोप युरोपेली आयोगको छ । यसअघि गुगलको विज्ञापनमैत्री सर्च सर्भिसले डेस्कटप कम्प्युटर प्रयोगकर्तालाई पनि यस्तै नाफाका लागि प्रयोग गरेको थियो ।', 'सन् २०११ यता गुगलले युरोपमा इन्टरनेट सर्चसँग सम्बन्धित एन्ड्रोइडबाट गरेको रकमकै आधारमा पछिल्लो जरिवाना गरिएको आयुक्तको भनाई छ ।', 'बीबीसी']"
‘फेक न्युज’ रोक्न फेसबुकले अपनायो नयाँ सुरक्षा रणनीति,"['२४ असार, काठमाडौं । सामाजिक सञ्जाल फेसबुकले पाकिस्तानमा हुने आम निर्वाचनलाई लक्षित गरी प्रयोगकर्ताको गोप्य सूचना र सामाग्रीको सुरक्षा बढाउन नयाँ रणनीति अपनाएको छ ।', 'पाकिस्तानमा २५ जुलाईमा हुने आम निर्वाचनलाई लक्षित गर्दै फेक न्युजहरु फैलन नदिन यस्तो कदम चालिएको फेसबुकका पाकिस्तानस्थित प्रवक्ताले जानकारी दिए ।', 'फेसबुकले प्रयोगकर्ताको गोप्य सूचना अरुलाई उपलब्ध गराएको भनिएको क्याम्बि्रज एनालिटिका डाटा लिक काण्डमा विवादित भएपछि फेसबुकले आफ्नो विश्वसनीयता बढाउन नयाँ विशेष सुरक्षा अपनाएको हो ।', 'फेसबुकले सन् २०१६ को अमेरिकी राष्ट्रपति निर्वाचनका क्रममा निर्वाचनको निष्पक्षतालाई प्रभाव पार्ने गरी प्रयोगकर्ताको व्यक्तिगत सूचना बिक्री गरेको आरोपपछि यसका संस्थापक मार्क जुकरवर्गले अमेरिकी र युरोपियन संसदमा क्याम्बि्रज एनालाइटिका काण्डबारेमा बयान पनि दिइसकेका छन् ।', 'पाकिस्तानस्थित फेसबुकका प्रवक्ता सरिम अजिजका अनुसार पाकिस्तानमा कम्पनीले सुरक्षाको लागि कर्मचारीहरुको सङ्ख्या अझै बढाएको छ र थपिएका विशेष कर्मचारीहरुले फेसबुकमा हुने निर्वाचन लक्षित विभिन्न कि्रयाकलापको निगरानी गर्ने र निर्वाचनको अखण्डताको रक्षा गर्ने छन् ।', '‘हामीले हाम्रो टिममा सुरक्षा र नियन्त्रणको लागि कर्मचारीहरु थपेका छौं र निर्वाचनको समयमा हुनसक्ने फेसबुकको दुरुपयोग रोक्न छुट्टै टिम बनाएका छौं’ अजिजले भने, ‘उनीहरुले पारदर्शिताको लागि पाकिस्तान निर्वाचन आयोगबाट तालिम लिन सुरु गरेका छन् र निर्वाचनमा धेरै जनताले भाग लिउन् भनेर प्रर्वद्धनमा पनि लागेका छन् ।’', 'बढाइएको सुरक्षा सतर्कताले राजनीतिक दल र उम्मेदवारका पेजहरुको सुरक्षा गर्ने छ । फेसबुकको टिम आफ्नो विज्ञापन नीतिलाई अझै सुधार गरेर प्रभावकारी बनाउन, पेजको पारदर्शिता बढाउन, फेक एकाउन्टहरु पत्ता लगाउने संयन्त्र बनाउन र फेक न्युज फैलन नदिन समेत लागिपरेको उनले बताए ।', 'पाकिस्तानमा फेसबुकको अत्यधिक प्रयोग हुन्छ । राजनीतिक दल, नेताहरु र उनीहरुको समर्थकहरुले सामाजिक सञ्जाललाई आफ्नो विचार व्यक्त गर्ने थलोको रुपमा प्रयोग गर्छन् ।', 'गत अप्रिलमा फेसबुकका संस्थापक जुकरबर्गले पाकिस्तान लगायत विभिन्न देशमा निर्वाचन अगाडि सुरक्षा र पारदर्शिताको लागि फेसबुक प्रतिबद्ध रहेको बताएका थिए ।']"
ह्वाट्सएपमा आएको मेसेज नयाँ हो कि फरवार्डेड ? अब थाहा हुनेछ,"['', 'मेसेजिङ एप ह्वाट्सएपले प्रयोगकर्ताका लागि एक नयाँ फिचर सुरुवात गरेको छ ।', 'यस फिचरको माध्यमबाट प्रयोगकर्ताले आफुलाई प्राप्त भएको कुन मेसेज ओरिजिनल हो र कुन मेसेज फरवार्डेड हो भन्ने कुरा थाहा पाउनेछन् ।', 'जुन मेसेज फरवार्डेड हुन्छ त्यसमा एउटा चिन्ह लगाइएको हुनेछ । जसबाट प्रयोगकर्ताले उक्त मेसेज पू्रेषकले पठाएको आफ्नै नयाँ मेसेज नभै फरवार्डेड भएको थाहा पाउनेछ ।', 'फेसबुक स्वामित्वको ह्वाट्सएप्ले एक विज्ञप्ती जारी गर्दै उक्त नयाँ फिचरले प्रयोगकर्ताबीच हुने वन टु वन तथा ग्रुप च्याटलाई सजिलो बनाउन सहयोग गर्ने जनाएको छ ।', 'यो नयाँ फिचर प्राप्त गर्नका लागि प्रयोगकर्ताले आफ्नो ह्वाट्सएप अपडेट गर्नुपर्नेछ । यो फिचर पछिल्ला केही हप्तादेखि परीक्षण संस्करणमा उपलब्ध थियो र यसलाई अन्ततः ह्वाट्सएपले आधिकारिक रुपमा सुरु गरेको हो ।', 'ह्वाट्सएपको लेटेस्ट भर्सनमा यो फिचर उपलब्ध रहेको छ ।एजेन्सी']"
साउन २ र ३ गते आइटी शैक्षिक मेला हुने,"['', '३१ असार, काठमाडौं । आगामी साउन २ र ३ गते आइटी शैक्षिक मेला आयोजना हुने भएको छ ।', 'पाठशाला एजुकेशन फाउन्डेशनले आइतबार काठमाडौंमा पत्रकार सम्मेलन गरी साउन २ र ३ गते आइटी शैक्षिक मेला आयोजना गरिएको जानकारी दिएको हो ।', 'काठमाडौंको अन्नपूर्ण होटलमा आयोजना हुने मेलामा ५६ वटा स्टल रहनेछ । आइटी तर्फ नेपालमा गुणस्तरीय उच्च शिक्षा हासिल गर्न सकिन्छ भन्ने विश्वास दिलाउन मेला आयोजना गरिएको फाउन्डेशनका निर्देशक सुवाष दंगालले जानकारी दिए ।', 'अमेरिकी विश्वविद्यालयबाट सम्बन्धन प्राप्त कलेजहरुको पनि मेलामा सहभागिता रहने बताइएको छ । २ दिनसम्म चल्ने मेलामा ७ हजार बढी विद्यार्थीहरुले अवलोकन गर्ने अपेक्षा गरिएको छ ।']"
"एप स्टोर दशौँ वर्षमा, साप्ताहिक प्रयोगकर्ता ५० करोड","['एप्पलको एप्लिेसन स्टोरको रुपमा रहेको एप स्टोरका प्रयोगकर्ताको संख्या दिन प्रतिदिन बढिरहेको छ । एप्पलका अनुसार विश्वका १ सय ५५ देशमा एप डाउनलोड तथा प्रयोग गर्नका लागि एप स्टोरमा प्रयोगकर्ताले बिताउने समयमा वृद्धि हुँदै गएको छ ।', 'एप स्टोरले आगामी जुलाई १० मा स्थापनाको दशौँ वर्षगाँठ मनाउन गैरहेको छ । एप्पलले विज्ञप्तिमा भनेको छ, ‘जब सन् २००८ मा ५ सयवटा एपको साथमा एपस्टोर सुरु भयो, यसले सांस्कृतिक, सामाजिक तथा आर्थिक विषयवस्तुमा, मानिसका क्रियाकलाप, खेल, भेटघाट, घुमफिर लगायतका धेरै चिजमा परिवर्तन ल्याइदियो ।’', 'सन् २००९ मा एप्पलले एप स्टोरमा इन–एप पर्चेज अर्थात् आइएपी सेवा सुरु गरेको थियो । जस अनुसार प्रयोगकर्ताले कुनैपनि एपलाई सुरुमा डाउनलोड गर्ने र विभिन्न लेभल तथा फंक्सन अनलक गर्नका लागि रकम भुक्तानी गर्नुपर्ने हुन्छ ।', 'सुरुवातमै एपस्टोर यति लोकप्रिय बन्यो कि सन् २०१० को जुनसम्ममा आइएपीबाट एप डेभलपर्स तथा सशुल्क एपका लागि गरी १ अर्ब डलर भुक्तानी भैसकेको थियो ।', 'एप्पलका अनुसार सन् २०१७ बाट एप सब्सक्रिप्सन ९५ प्रतिशतले बढेको छ र जुन २०१८ सम्ममा एप स्टोरबाट एप डेभलपर्सले १ खर्ब अमेरिकी डलर आम्दानी गरिसकेका छन् ।', '‘पहिलो दशकमै एप स्टोरले हाम्रा सम्पूर्ण अपेक्षाहरु पार गरेको छ । डेभलपर्सहरुले गरेको सिर्जना तथा आगामी दश वर्षमा एप स्टोरमा उपलब्ध हुने सामाग्रीहरुको विषयले हामी निकै गौरवान्वित छौँ’, एप्पलले भनेको छ ।', 'लामो समयदेखि आइओएस डेभलपरको रुपमा रहेका मार्को आर्मेन्टले भनेका छन् कि एपका माध्यमबाट धेरै भन्दा धेरै मानिससम्म पुग्न एप डेभलपर्सका लागि एपस्टोर सबैभन्दा सजिलो सजिलो माध्यम बनेको छ ।', 'आइफोन तथा आइप्याडमा मल्टिटच टेक्नोलोजीको विकास भएसँगै एपस्टोरमा प्रसस्तै अत्याधुनिक गेमिङ एपहरु पनि थपिएका छन् । जसले स्मार्टफोन गेमिङलाई नयाँ उचाईमा पुर्याएकाे छ ।', 'त्यस्तै मोबाइमार्फत भिडियो हेर्ने दरमा पनि एपस्टोरका कारण भारी वृद्धि भएको छ ।', 'एजेन्सी']"
"आउँदैछ अनौठो स्मार्टफोन, जसमा हुनेछ ९ लेन्सको क्यामरा","['वावेले आफ्नो पी २० प्रो स्मार्टफोनमा तीनवटा लेन्सयुक्त क्यामरा राखेको छ । तर अब वावेको पी २० प्रो भन्दा निकै अगाडि बढेर एउटा कम्पनीले ९ वटा लेन्सयुक्त क्यामरा भएको स्मार्टफोन ल्याउँदैछ ।', 'लाइन नामक एक स्टार्टअप कम्पनीले ९ लेन्सयुक्त क्यामरा सेटअप भएको स्मार्टफोन लञ्च गर्ने जानकारी गराएको छ ।', 'स्मरणरहोस्, यसअघि यो कम्पनीले १६ लेन्सयुक्त क्यामरा प्रणाली प्रदर्शन गरेर चर्चा बटुलेको थियो ।', 'अहिलेसम्म हामीले स्मार्टफोनमा दुई वा तिन लेन्सवाला क्यामरा सेटअप मात्र देखेका छौँ । यहाँनेर सबैभन्दा टड्कारो प्रश्न नै आखिर स्मार्टफोनको मुख्य क्यामराको आसपासमा नौ वटा लेन्सलाई कस्तो प्रकारले राखिन्छ भन्ने हो ।', 'प्रोटोटाइप डिभाइसबाट यो खुलासा भएको छ कि क्यामराको वरिपरि वृत्ताकार तरिकाले सोलार सिस्टममा जस्ते गरी लेन्सहरु रहनेछन् । लेन्सको साइज फरक फक हुनेछ ।', 'कसरी गर्दछ काम ?', 'सबै ९ वटा लेन्सहरु कुनै पनि वस्तुसँग सम्बन्धित जानकारी तथा विशेषताहरु क्याप्चर गर्नमा प्रयोग हुनेछन् । यसमा लाइटिंग, डेप्थ, रङलगायतका विशेषता रहेका छन् ।', 'उत्कृष्ट फोटोग्राफीका लागि यी फोटोग्राफिक विवरणलाई एक अल्गोरिदमका माध्यमबाट प्रोसेसिंग गरिन्छ । यस स्मार्टफोनको क्यामराबाट ६४ मेगापिक्सेलको तस्वीर लिन सकिने दाबी कम्पनीले गरेको छ । साथै यसबाट निकै शानदार कम प्रकाशवाला तथा डेप्थ इफेक्टयुक्त फोटो खिच्न सकिन्छ । कम्पनीको दाबी अनुसार यो स्मार्टफोनको क्यामराले डिएसएलआर क्यामरालाई पनि प्रतिस्थापन गर्ने क्षमता राख्दछ ।', 'समाचार अनुसार यो स्मार्टफोन केही महंगो हुनेछ । स्मार्टफोनको मूल्य १९५० डलर हुने बताइएको छ ।', 'लाइट कम्पनीको लगानीकर्ता मध्येको एक फक्सकोन पनि हो । यद्यपि, यो स्मार्टफोन कहिले लञ्च गर्ने भन्ने चाहीँ खुलासा गरिएको छैन । तथापि यहीँ वर्षभित्रमा लञ्च गर्ने अनुमान गरिएको छ ।', 'एजेन्सी']"
५२ कम्पनीलाई डाटा दिएको फेसबुकको खुलासा,"['प्रयोगकर्ताका निजी डाटाहरु अमूक कम्पनीहरुलाई बेचेको विषयमा विवाद खेपिरहेको फेसबुकले विभिन्न ५२ वटा कम्पनीहरुलाई प्रयोगकर्ताका डाटा शेयर गरेको खुलासा भएको छ ।', 'चिनिया कम्पनी अलिबाबा, हुवावे, लेनोभो तथा ओप्पो लगायत विश्वमा प्रविधिको क्षेत्रका विभिन्न ५२ कम्पनीसँग डाटा शेयर गरेको फेसबुकले स्विकार गरेको हो ।', 'अमेरिकी प्रतिनिधि सभाको उर्जा तथा वाणिज्य समितिका प्रश्नको जवाफ दिने क्रममा फेसबुकले यस्तो बताएको हो ।', 'संसदीय समितिले उठाएको प्रश्नहरुको ७ सय ४७ पेज लामो जवाफ फेसबुकले पेश गरेको छ ।', 'ती ५२ मध्ये ३८ कम्पनीसँगको सहकार्य यसअघि नै तोडिसकिएको पनि फेसबुकले प्रष्ट पारेको छ । त्यस्तै अन्य सातवटा कम्पनीसँगको सहकार्य यहीँ जुलाई महिनामा सकिने र अक्टोबर महिनामा अर्को एक कम्पनीसँगको साझेदारी पनि समाप्त हुने फेसबुकले जनाएको छ ।', 'तर एप्पल, अमेजन तथा टोबी ल्गायतका कम्पनीसँगको साझेदारी चाहीँ अक्टोबर पछि पनि जारी रहने फेसबुकको भनाई छ ।', 'फेसबुकले भनेको छ की सन् २०१४ मा साझेदारी सम्बन्धी कडा नियन्त्रण लागू गरेसँगै तेश्रो पक्ष तथा एप डेभलपरलाई नयाँ नियमको पालना गर्नका लागि एक वर्षको समय दिइएको थियो ।', 'फेसबुकले विभिन्न ६१ कम्पनीलाई डाटा स्टोर गर्नबाट रोक्नका लागि ६ महिनाको अतिरिक्त समय पनि दिएको थियो ।', 'अमेरिकी संघीय व्यापार आयोगले तय गरेका नियम विपरित फेसबुकले प्रयोगकर्ताका डाटा विभिन्न कम्पनीहरुसँग शेयर गरेको आरोप लागिरहेका बेला फेसबुले भने आफुले आदेश उल्लंघन नगरेको दाबी गरेको छ ।', 'एजेन्सीको सहयोगमा']"
यो हो विश्वकै तीव्रगतिकाे ल्यापटप,"['विश्वमा ८ जिबी र्\u200dयामसहितको स्मार्टफोन पनि आउला भन्ने सायदै कसैले सोँचेका थिए, जुन अहिले यथार्थ बनेको छ । यस्तै कुनै ल्यापटप १ सय २८ जिबी र्\u200dयामको हुनसक्ला भन्ने कुरा पनि धेरैलाई पत्यार नलाग्न सक्दछ । तर चिनिया कम्पनी लेनोभोले १ सय २८ गिगाबाइट र्\u200dयाम भएको दुनियाँकै सबैभन्दा फास्ट ल्यापटपको निर्माण गरेको छ ।', 'बेलायतमा भएको नेक्स्ट बिल्ड कन्फ्रेन्समा लेनोभोले ThinkPad P52\xa0ल्यापटप सार्वजनिक गरेको हो ।', 'भर्चुअल रियालिटी फिचरयुक्त यो ल्यापटपमा ६ टेराबाइटको इन्टर्नल स्टोरेज रहेको छ ।', 'यो ल्यापटपमा १५.६ इन्चको फोर के टचस्क्रिन डिस्प्ले रहेको छ, जसको रिजोलुसन १९२० गुणा १०८० पिक्सेल छ ।', 'आठौँ पुस्ताको इन्टेल जेनोन हेक्जाकोर प्रोसेसर तथा Nvidia Quadro P3200 GPU रहेको यो ल्यापटप साढे दुई किलो तौलको रहेको छ ।', 'कनेक्टिभिटीको कुरा गर्दा यसमा तीनवटा युएसबी ३.१ टाइप ए पोर्टका साथै दुईवटा युएसबी सी, एउटा एचडिएमआइ टू, एउटा मिनि डिस्प्ले पोर्ट तथा एसडीकार्ड रिडर, वाइफाइ, ब्लुटुथ र फोर जी एलटिई समेत रहेको छ ।', 'कम्पनीका अनुसार यो ल्यापटपमा ५ वटा अपरेटिंग सिस्टमका विकल्प रहेका छन् ।', 'जसमा कार्यक्षेत्रका लागि विन्डोज टेन प्रो, विन्डोज टेन होम, उबुन्टु, लिनक्स लगायत छन् । साथै यसमा लेनोभो भान्टेज र माइक्रोसफ्ट अफिस २०१६ पनि प्रिलोडेड हुनेछन् ।', 'ल्यापटपमा इन्फ्रारेड क्यामरा हुनेछ, जसमा फेसिएल रिकग्नीसन तथा एचडी वेबक्याम फिचर हुनेछ । यसले उत्कृष्ट भिडियो कलिङका लागि सहयोग गर्नेछ ।', 'एजेन्सी']"
इन्स्टाग्रामको मूल्य १ खर्ब डलर,"['फोटो सेयरिङ प्लाटफर्म इन्स्टाग्रामलाई सन् २०१२ मा फेसबुकले खरीद गरेपश्चात् यसको लोकप्रियता बढिरहेको छ । लोकप्रियता मात्र होइन इन्स्टाग्रामको ब्राण्ड भ्यालू पनि चुलिएको छ । फेसबुक मातहत रहेको इन्स्टाग्रामलाई यदि छुट्टै कम्पनीको रुपमा मूल्यांकन गर्नेहो भने अहिले यसको मूल्य १ खर्ब डलर भन्दा माथि पुगेको एक अध्ययनले देखाएको छ ।', 'ब्लुम्बर्ग इन्टेलिजेन्सले तयार पारेको डाटा अनुसार सन् २०१२ मा फेसबुकले खरीद गर्दाको समयमा भन्दा अहिले इन्स्टाग्रामको मूल्य १ सय गुणाले बढेको छ ।', 'जुन महिनाको सुरुमा इन्स्टाग्रामका मासिक सक्रिय प्रयोगकर्ताको संख्या १ अर्ब नाघेको थियो । आगामी १२ महिनामा इन्स्टाग्रामबाट प्राप्त हुने आम्दानी १० अर्ब डलर पुग्ने अनुमान पनि ब्लुम्बर्गले गरेको छ ।', 'इन्स्टाग्राममा नयाँ प्रयोगकर्ता थपिने क्रम फेसबुकको भन्दा तिव्र रहेको र आगामी ५ वर्षभित्रैमा इन्स्टाग्रामका प्रयोगकर्ताको संख्या २ अर्ब नाघ्ने ब्लुमबर्ग इन्टेलिजेन्सको रिपोर्टमा उल्लेख छ ।', 'शोधकर्ता जितेन्द्र वारलले तयार पारेको रिपोर्ट अनुसार इन्स्टाग्रामका प्रयोगकर्ताहरु फेसबुक प्रयोगकर्ता भन्दा औषतमा कम उमेरका रहेका छन् । जसका कारण इन्स्टाग्राम विज्ञापनदाताहरुका लागि पनि आकर्षण बनिरहेको छ । अमेरिकामा फेसबुकका प्रयोगकर्ताको वृद्धिदरमा कमी आइरहेको बेला इन्स्टाग्रामका प्रयोगकर्तामा भने बढोत्तरी भैरहेको छ ।', 'फेसबुक कम्पनीको कुल राजश्वमा इन्स्टाग्रामको हिस्सा गत वर्ष १०.६ प्रतिशत रहेकोमा अर्को वर्षसम्ममा १६ प्रतिशत पुग्ने अनुमान गरिएको छ ।', 'इन्स्टाग्रामले गत हप्ता सुरु गरेको आइजिटिभी फिचरले यसको लोकप्रियता झनै बढाउने ठहर ब्लुमबर्गले गरेको छ । यद्यपि यस वर्षको इन्स्टाग्रामको राजश्वको अधिकांस हिस्सा भने यसको न्युजफिडमा आउने विज्ञापनबाटै हुनेछ ।', 'एजेन्सी']"
अमेरिका-चीन व्यापार युद्धको असर फेसबुक र गुगलमा,"['अमेरिकी राष्ट्रपति डोनाल्ड ट्रम्पले छेडेको व्यापार युद्ध सिलिकन भ्याली छिरेको छ ।', 'ट्रम्प प्रशासनले चीनबाट आयात हुने नेटवर्किङ उपकरणहरुमा कर लगाउने घोषणा गरेको छ ।', 'यसले ग्लोबल क्लाउड कम्प्युटिङ सेवाका लागि चिनिया उपकरण खरीद गरिरहेका कम्पनीहरुलाई समस्यामा पार्नेछ । गुगल, फेसबुक तथा अमेजनजस्ता कम्पनीहरु यसको मारमा पर्ने विश्लेषकहरु बताउँछन् ।', 'कम्प्युटर चिप निर्माता इन्टेलले पनि चिप निर्यातमा करवृद्धिको सामना गर्नुपर्नेछ । अमेरिकी कम्पनीहरुले समेत प्रायः कम्प्युटर चिप्सको एसेम्बलिङ, टेस्टिङ तथा प्याकेजिङका लागि चीनमा पठाउने गरेका छन् । अब चीनमा तयार भएका त्यस्ता चिप्स पुनः अमेरिका भित्राउँदा अमेरिकी कम्पनीहरुले ‘जरिवाना’ तिर्नुपर्नेछ ।', 'अमेरिकी ठूला प्रविधि कम्पनीहरु व्यापार युद्धको विपक्षमा उभिँदै आएका छन् । अब प्राविधिक उपकरण तथा सेवाको समेत कर लाग्ने देखिएपछि सिलिकन भ्यालीका नेताहरुको आवाज झनै प्रखर बन्ने देखिएको छ ।', 'अमेरिकामा २ खर्ब डलर मूल्यका मोडेम तथा राउटर्स जस्ता उपकरणहरु वर्षेनी चीनबाट भित्रिने गरेका छन् । आगामी अगष्ट ३० बाट यस्ता उपकरणमा १० प्रतिशत अतिरिक्त कर लाग्नेछ । यसले विश्वव्यापी रुपमा वस्तु तथा सेवा प्रदान गर्न वृहत सूचना प्रविधि सञ्जालको प्रयोग गरिरहेका प्रविधि उद्योगहरु समेत प्रभावित हुनेछन् ।', 'पछिल्लो १२ महिनामा अमेरिकामा आयात भएका २३ अर्ब डलर बराबरका आइटी नेटवर्क गिएरमध्ये आधाजसो चीनबाटै भित्रिएका छन् ।', 'यस्तो अवस्थामा कि त अमेरिकी प्रविधि कम्पनीहरुले चीन बाहेकका अन्य देशका उत्पादकहरुको विकल्प खोज्नुपर्नेछ वा मूल्यवृद्धिलाई आत्मसात गर्नुपर्नेछ । कतिपय उपकरण उत्पादक कम्पनीहरु त चीनबाट भियतनाम र मलेसिया जस्ता देशमा सर्न पनि सक्दछन् ।', 'यद्यपि फेसबुक, अमेजन तथा गुगल जस्ता कम्पनीहरुले अस्थायी तथा न्यूनदरको मूल्यवृद्धिलाई धान्न सक्दछन् । तर सबैभन्दा ठूलो चासो भनेको करवृद्धिबाट आपूर्ति श्रृंखलामा अवरोध हुने र वस्तु तथा सेवाको वितरणमा ढिलाई हुनेछ ।', 'अमेरिकाका ठूला सूचना प्रविधि उद्योगको साझा संस्था सूचना प्रविधि उद्योग आयोगले मोडेम तथा राउटर्सको आयातमा समेत करवृद्धि हुने ट्रम्प प्रशासनको पछिल्लो घोषणा सँगै चासो व्यक्त गरेको छ ।', 'प्रष्ट उद्धेश्य तथा दृष्टिकोण विना उल्लेखित उपकरणहरुमा थप कर लगाउने राष्ट्रपतिको निर्णयले अमेरिकी रोजगार तथा लगानीलाई खतरामा पार्नेछ, आयोगले भनेको छ ।', 'त्यस्तै सेमिकन्डक्टरमा २५ प्रतिशत भन्सार लगाउने सरकारी निर्णयपछि अमेरिकी चिप मेकर कम्पनीहरु पनि विरोधमा उत्रिएका छन् । चीनबाट आयात हुने कम्प्युटर चिप्स अमेरिकी कम्पनीकै उत्पादन भएको र फगत चिनिया आपूर्ति श्रृंखलामात्रैको उपयोग गरिएको उनीहरुको दाबी छ ।', 'सिएनएन']"
अब नोकिया ८११० मा ह्वाट्सएप,"['नोकिया ब्राण्डका फोन निर्माता कम्पनी एचएमडी ग्लोबलले कम्पनीको नोकिया ८११० फोर जी फोनमा छिट्टै नै ह्वाट्सएप सपोर्ट उपलब्ध हुने घोषणा गरेको छ ।', 'कम्पनीले एक भिडियो टिजर मार्फत यसको खुलासा गरेको हो ।', 'बनाना फोनको नामले चर्चित नोकिया ८११० फोरजी मोबाइल वल्र्ड कंग्रेस २०१८ मा लञ्च गरिएको थियो । यो नोकिया ८११० को अपग्रेटेड भर्सन हो र स्मार्ट फिचर अपरेटिङ सिस्टममा चल्दछ ।', 'यो फोनमा प्रयोगकर्ताले गुगल असिस्टेन्ट, गुगल सर्च तथा गुगल म्याप्स जस्ता एपहरु प्रयोग गर्न सक्दछन् । अहिलेसम्म यसमा ह्वाट्सएप चलाउन सकिँदैन, तर निकट भविष्यमै यो फोनमा ह्वाट्सएप पनि चलाउने सकिनेछ ।', 'डुअल सिमयुक्त नोकिया ८११० फोरजी स्मार्टफोन स्मार्ट ओएसमा चल्दछ, जुन काइ अपरेटिङ सिस्टम हो । यसमा २.४५ इन्चको क्यूभिजिए २४० गुणा ३२० पिक्सेलको डिस्प्ले, १.१ गिगाहर्जको डुअल कोर क्वालकोम स्नापड्रागन २०५ प्रोसेसर तथा ५१२ एमबीको र्याम रहेको छ । यसमा २ मेगापिक्सलको एलइडी फ्लासयुक्त क्यामरा रहेको छ । धुलो तथा पानी प्रतिरोधकका लागि यसले आइपी ५२ को रेटिङ्ग प्राप्त गरेको छ ।', 'यो फोनमा ४ जिबीको इनबिल्ट स्टोरेज रहेको छ । यसमा फोरजी भिओएलटिइ, वाइफाइ तथा ब्लुटुथ कनेक्टिभिटी रहेको छ ।', 'लगातार फोनमा कुरा गर्दा यो फोनको ब्याट्री चार्ज ९.३२ घण्टा टिक्ने तथा एकपटक पूरा चार्ज गरी फोनमा कल नगरी राख्दा २५ दिनसम्म टिक्ने दाबी कम्पनीको छ । यो फोनको वजन ११७ ग्राम रहेको छ ।', 'एजेन्सी']"
अनलाइन कम्पनीहरुले के गछन् प्रयोगकर्ताका डाटा ?,"['फोन ट्रयाक गर्ने, फोनमा आएका मेसेज खोजीनीति गर्ने तथा फोनका प्रयोगकर्ताको जानकारी विभिन्न थर्डपार्टी कम्पनीहरुलाई दिने । जब तपाइँ कुनै नयाँ एप तथा वेबसाइटको प्रयोग गर्न सुरु गर्नुहुन्छ, मोटामोटी यिनै तीन प्रकारका अनुमतिहरु एप बनाउने कम्पनीहरुलाई जान वा अन्जानमा दिइएको हुन्छ ।', 'तर के यो यहीँसम्म मात्र सिमित छ त ? अर्थात् प्रयोगका जुन शर्तहरु कम्पनीले सुरुवातमा पढ्नका लागि दिएको हुन्छ, के त्यसका शव्दाबलीहरु बुझ्न सजिलो हुन्छ ?', 'बीबीसीको अनुसन्धान टोलीले अत्यधिक लोकप्रिय १५ वटा एप्स तथा वेबसाइटको प्राइभेसी नीतिको अध्ययन पश्चात् यो तथ्य पत्ता लगाएको छ कि एप बनाउने कम्पनीहरुले जुन गोपनियताका नीति तथा प्रयोगकर्ता शर्तहरु उपभोक्तासामु राख्दछन् त्यसलाई बुझ्नका लागि कम्तीमा पनि विश्वविद्यालय तहसम्मको शिक्षा आवश्यक हुन्छ ।', 'प्रायः यस्ता दस्तावेज तयार गर्ने समयमा कम्पनीहरुले निकै जटिल तथा घुमाउरा वाक्यको प्रयोग गर्दछन् ।', 'यी दस्तावेजलाई गहन रुपमा पढ्नेहो भने केही आश्चर्यजनक वास्तविकता थाहा हुन्छ ।', '१. लोकेसन ट्रयाकिङ्गःतपाइँको मोबाइलको लोकेसन सधैभरि ट्रयाक गरिएको हुन्छ, चाहे तपाइँ यसको अनुमति दिनुस् नदिनुस् । कतिपय एप्हरुले मोबाइल ट्रयाक गर्नका लागि अनुमति माग्ने गरेको भएपनि प्रयोगकर्ताले अनुमति नदिएको अवस्थामा समेत उनीहरुको मोबाइल ट्रयाक गरिन्छ । फेसबुक र ट्विटर जस्ता प्रसिद्ध एपहरुले पनि इन्टरनेट प्रोटोकल एड्रेसको सहायताले यस्तो काम गर्दछन् ।', '२. सहयोगी कम्पनीहरुलाई डाटा दिनुःकतिपय एप यस्ता हुन्छन् जसले प्रयोगकर्ताबाट एकत्रित गरिएका सूचनाहरु आफ्ना प्रतिद्वन्दी तथा सहयोगी कम्पनीहरुलाई बेच्दछन् । उत्कृष्ट उपभोक्ता सेवा तथा लक्षित मानिसहरुसम्म विज्ञापन पूराउनका लागि यस्तो गर्ने गरिएको दाबी एप निर्माताको हुने गरेको छ । तथापि टिन्टर जस्ता डेटिङ एपहरुले जो सूचना आफ्ना उपभोक्ताहरुबाट लिन्छन् त्यसलाई ओके क्यूपिड, प्लेन्टी अफ फिश तथा म्याच डट कम जस्ता अन्य डेटिङ एप्ससँग शेयर गर्ने गर्दछन् ।', '३. तेश्रो पक्षलाई डाटा बेच्नेःअमेजनले लेखेकै हुन्छ कि उसले प्रयोगकर्ताका डाटा तेश्रो पक्ष एप्ससँग शेयर गर्न सक्दछ । उसले उपभोक्ताहरुलाई आफ्नो गोपनियता नीीत राम्रोसँग अध्ययन गर्न पनि आग्रह गरेको हुन्छ । फोन निर्माता कम्पनी एप्पलले पनि यस्तै गर्दछ । साइबर सुरक्षा विज्ञहरुका अनुसार यसरी अनलाइन कम्पनीहरुले तेश्रो पक्षलाई प्रयोगकर्ताका डाटा दिनु खतरनाक सावित हुनसक्दछ । तर विकिपेडियाले भने प्रयोगकर्ताका व्यक्तिगत जानकारीहरुलाई व्यवसायिक प्रयोजनका लागि कुनैप्नि थर्डपार्टी कम्पनीलाई दिँदैन ।', '४. टिन्डरको डाटा शेयरिङःकहिलेकाहीँ डाटा शेयर गर्नुको अर्थ कोही प्रयोगकर्ताको नाम, उमेर तथा उसको लोकेसन शेयर गर्नेसम्म मात्र सिमित हुँदैन । डेटिङ एप टिन्डरले प्रष्ट पारेको हुन्छ कि उसले प्रयोगकर्ताका अन्य खाले जानकारीहरु पनि सँगालेको हुन्छ, जस्तै प्रयोगकर्ताले एप प्रयोग गरिरहेको बेला कुन कोणमा मोबाइल समातेको हुन्छ तथा फोनको मुभमेन्ट कति थियो ? तर यस्तो खालका डाटाका उपयोग के मा हुन्छ भन्ने चाहीँ कम्पनीले खलाएको छैन ।', '५. फेसबुक सर्चःफेसबुकमा तपाइँले के के सर्च गर्नुभयो, त्यसलाई डिलिट गर्ने विकल्प फेसबुकले उपलब्ध गराएको हुन्छ । तर प्रयोगकर्ताले डिलिट गरेपछि पनि ६ महिनासम्म फेसबुकले त्यो रकेर्ड सँगालेर राखेको हुन्छ कि प्रयोगकर्ताले विगतमा के के खोजी गर्यो ?', '६. अफलाइन ट्रयाकिङ्गःयदि तपाइँको फोनमा फेसबुक एप छ तर तपाइँले त्यसमा लगइन नै गर्नुभएको छैन वा तपाइँको फेसबुक अकाउन्ट नै छैन भनेपछि फेसबुकले तपाइँको फोन ट्रयाक गरिरहेको हुन्छ । फेसुबकको डाटा पोलिसी अनुसार फेसबुक बिजनेस टूलको सहयोगमा प्रयोगकर्ताका गतिविधिहरु निगरानी गरिन्छ, भलै फेसबुकको प्रयोग भएको होस् वा नहोस् । कम्पनीका अनुसार प्रयोगकर्तासँग कुन खालको फोन छ ? कुन कुन वेबसाइट हेर्दछ ? के के खरीद गर्दछ वा कस्तो खालका विज्ञापनहरु हेर्दछ ? भन्ने खाले जानकारीहरु फेसबुकले राख्ने गर्दछ ।', '७. व्यक्तिगत मेसेजहरुःतपाइँलाई लाग्दो हो आफ्ना प्राइभेट मेसेजहरुमाथि केवल तपाइँको मात्र पहुँच छ । तर यस्तो हुँदैन । आफ्नो प्राइभेसी नीति अनुसार लिंक्डइनले स्वचालित स्क्यानिङ्ग प्रविधिको सहयोगबाट प्रयोगकर्ताको प्राइभेट मेसेजहरु पनि पढ्दछ । ट्विटरले प्रयोगकर्ताका मेसेजहरुको डाटाबेस नै आफुसँग राख्दछ । यद्यपि प्रयोगकर्ताले कहिले को सँग कुराकानी गर्यो ? भन्ने विषयमा जानकारी राखिने तर कुराकानीको विषय भने नपढिने दाबी कम्पनीहरुले गर्ने ग्रेका छन् ।', '८. पटक पटक परिवर्तनःएप्पलका अनुसार १८ वर्ष भन्दा कम उमेरका प्रयोगकर्ताले एप्पलको गोपनियता नीीत आफ्ना अभिभावकसँगै बसेर अध्ययन गर्नुपर्दछ र त्यसको असरका बारेमा बुझ्नुपर्दछ ।', 'बीबीसीको अनुसन्धान टोलीका अनुसार एकजना वयस्कले यदि एक पटक एप्पलको प्राइभेसी पोलिसी पूरै पढ्नेहो भने कम्तिमा ४० मिनेट लाग्दछ । के कुनै किशोर किशोरी मोबाइल प्रयोगकर्ताहरु गोपनियता नीति पढ्नकै लागि यतिधेरै समय खर्चिने धैर्य राख्दछन् ?', 'समस्या यत्तिमा मात्र सिमित छैन । किनकि कम्पनीहरुले आफ्ना गोपनियता नीतिहरु बारम्बार परिवर्तन गरिरहेका हुन्छन् । अमेजनले घोषणै गरेको छ कि उसको व्यवसाय बदलिइरहेको हुँदा प्रयोगकर्ताले गोपनियता नीति नियमित रुपमा जाँच गरिरहनु पर्दछ ।', 'गुगल तथा फेसबुक जस्ता कम्पनीहरुले आफ्ना लिखित गोपनियता नीतिहरु बुझ्नका लागि प्रयोगकर्तालाई सरल बनाउने कासिस गरिरहेको दाबी गर्दछन् । तर अनलाइन माध्यमहरुमा प्रयोगकर्ताको सुरक्षा, खासगरी बालबालिकाहरुको सुरक्षाका लागि काम गर्ने संस्थाहरु चाहीँ कम्पनीहरुका यस्ता कोसिसहरु पर्याप्त नभएको बताउँदछन् ।', 'बीबीसी']"
फेक न्यूज नहटाउने फेसबुकको निर्णय,"['फेसबुकले आफ्नो प्लेटर्फमबाट फेक न्यूज नहटाउने प्रष्ट पारेको छ । यस्ता फेक न्यूजका पोष्टहरुले आफ्नो सामुदायिक मापदण्डको उल्लंघन नगरेको फेसबुकले दाबी ग्रेको छ ।', 'सोसल नेटवर्किङ साइट फेसबुकले अहिले बेलायतमा फेक न्यूज विरुद्ध अभियान चलाइरहेको छ । यससँग सम्बन्धित विज्ञापनको नाम फेक न्यूज इज नट आवर फ्रेण्ड रहेको छ ।', 'यति हुँदाहुँदै फेसबुक फेक न्यूज पोष्ट गर्ने प्रयोगकर्ताको बचाउ समेत गरिरहेको छ । उसका अनुसार यस्ता पोष्ट गर्ने मानिसहरुको प्रायः निकै नै फरक धारणा हुन्छ । त्यसैले उनीहरुका त्यस्ता पोष्ट हटाउनु भनेको वाक स्वतन्त्रताको विश्वव्यापी सिद्धान्तको विपरित हुन्छ ।', 'फेसबुकका अनुसार उसले फेक न्यूजलाई हटाउने होइन कि न्यूज फिडमा निकै तल धकेल्दिनेछ ।', 'यसको अर्थ फेसबुकमा फेक न्यूज हुने त छन्, तर सजिलैसँग देखा पर्ने छैनन् ।', 'प्रश्नको घेरामा फेसबुक', 'गत अमेरिकी राष्ट्रपति चुनावमा सोसल नेटवर्कका माध्यमबाट कथित रुसी हस्तक्षेपको खुलासा भएको थियो । तत् पश्चात चुनाव प्रचारमा फेक न्यूजको भूमिकालाई लिएर फेसबुक विवादको घेरामा परेको थियो । बुधबार अमेरिकाको न्युयोर्कमा आयोजित एक कार्यक्रममा फेसबुकले पत्रकारहरुलाई बुझाउने कोसिस गर्यो कि ऊ फेक न्यूजको समस्या समाधान गर्ने कोसिस गरिरहेको छ ।', 'त्यसक्रममा सिएनएनका एक पत्रकारले प्रश्न गरे,’फेसबुकमा अहिले पनि इन्फोवार्स नामको पेज छ । यस्तोमा फेसबुकले भ्रामक जानकारी अर्थात् फेक न्यूजको समस्या समाधान गरिरहेको दाबी कसरी गर्न सक्दछ ?’', 'इन्फोवार्समा लाइभ टक शो देखाइन्छ । फेसबुकमा यो पेजका नौ लाख भन्दा धेरै फलोअर्स छन् । यसका प्रमुख सञ्चालक एलेक्स जोन्स युट्युबमा पनि सेलिब्रेटी हुन्, जहाँ उनका २४ लाख सब्सक्राइबर छन् ।', 'गलत जानकारी', 'इन्फोवार्स पेजका माध्यमबाट अहिलेसम्म धेरै खाले गलत जानकारीहरु फैलाइसकिएको छ । यसका जानकारीहरु गलत हुने गरेका धेरै प्रमाण फेला परिसकेका छन् । सन् २०१२ मा सेन्डी हुक स्कुलमा भएको गोलिबारीको विषयमा पनि यसमा गलत जानकारी दिइएको थियो ।', 'तर सिएनएनका पत्रकारलाई जवाफ दिने क्रममा फेसबुकका अधिकारी जोन हेगमनले भने ः मानिसहरुलाई आवाज दिनका लागि हामीले फेसबुक बनाएका थियौँ ।', 'फेसबुकले स्पष्ट पारेको छ कि जुन फेक न्यूज्ले उसको नियम उल्लंघन गर्दैन, त्यसलाई हटाइँदैन । तर ती भ्रामक समाचारहरुलाई अन्य समाचार भन्दा निकै तल राखिनेछ ।', 'फेसबुकका प्रवक्ताले भनेका छन् ः अभिव्यक्तिको रुपमा मानिसहरुले यस्ता सामाग्री पोष्ट गर्न सक्दछन् । तर हामी यस्ता समाचारलाई न्यूज फिडमा माथिल्लो भागमा देखाउँदैनौँ ।']"
मोवाइलमा इन्टरनेट शुल्क घटाउँछौं :  सञ्चार मन्त्री,"['१२ असार, काठमाडौं । सञ्चार तथा सूचना प्रविधि मन्त्री गोकुलप्रसाद बाँस्कोटाले मोबाइल इन्टरनेट शुल्क विस्तारै कम गर्दै लैजाने बताएका छन् । विनियोजन विधेयकमाथिको छलफलमा सांसदले उठाएका प्रश्नको जवाफ दिँदै उनले मोबाइल इन्टरनेट केही महँगो भएपनि आगामी दिनमा त्यसलाई सस्तो बनाउँदै लैजाने बताएका हुन् ।', 'नेपाल टेलिकमको विकास गर्न, यसको सेवा गुणस्तरीय बनाउन र देशका सबै भूभागमा टेलिकमको सेवा विस्तार गर्न र पूर्वाधार बनाउन सरकार तत्पर रहेको उनले बताए । आगामी आवमा ७३८ नयाँ टावर थप्न लागिएका जानकारी दिँदै त्यसपछि टेलिकम सेवा नपुगेका स्थानमा पनि सेवा उपलब्ध हुने विश्वास व्यक्त गरे । मन्त्री बास्कोटाले भन्नुभयो, ‘दुई वर्षभित्र सबै स्थानीय तहमा टेलिकमको सेवा पुग्छ । सार्वजनिक सूचना केन्द्र पनि पुग्नेछ ।’', 'निजी क्षेत्रको दूरसञ्चार सेवा प्रदायक एनसेललाई कर तिराउने सन्दर्भमा सञ्चारमन्त्री बाँस्कोटाले भने ‘एनसेललाई नेपाल सरकारले कुनै पनि उन्मुक्ति दिएको छैन र दिँदैन, म यो विश्वास दिलाउन चाहन्छु ।’', 'पहिलेदेखिकै प्रचलन भएकाले सञ्चार माध्यमलाई दिएको लोककल्याणकारी विज्ञापन अहिले नै हटाउन सकिने स्थिति नरहेको बताउँदै भन्दै मन्त्री बाँस्कोटाले त्यस्तो रकमको दुरुपयोग हुन नदिने बताए ।', 'न्यूनतम पारिश्रमिक निर्धारण समितिले गरेको सिफारिसअनुसार श्रमजीवी पत्रकारको बीमालगायतका विषयमा सरकारको ध्यान पुगेको उनको भनाइ छ ।', 'मन्त्री बाँस्कोटाले नेपाली सञ्चारमाध्यममा बज्ने विज्ञापनमा नेपाली कलाकार रहनुपर्ने र ‘क्लिन फिड’को कार्यान्वयन गर्ने प्रतिबद्धता पनि व्यक्त गरे । उनले वाइफाइ जोन सञ्चालनका लागि एप्स बनाइसकेकाले देशभर फ्रि वाइफाइको सुविधा उपलब्ध हुने विश्वास व्यक्त गरे ।', 'रेडियो नेपालको प्रशारण ८७ प्रतिशत भूभागमा पुगेको जानकारी दिँदै मन्त्री बास्कोटाले आगामी आवमा ५०० विद्यालयमा कम्प्युटर ल्याब बनाउने र प्रत्येक प्रदेशमा एक स्मार्ट विद्यालय बनाउने बताए ।', 'उनका अनुसार नेपाल टेलिभिजनको प्रशारण कूल जनसंख्याको ७२ प्रतिशत तथा कूल भूभागको ५२ प्रतिशत भूभागमा पुगेको छ र ११६ देशबाट यसको प्रशारण हेर्न सकिने भएको छ ।', 'दुई वर्षभित्रमा सबै सामुदायिक विद्यालयमा इन्टरनेट पुर्\u200dयाउने र त्यस कार्यका लागि शिक्षा मन्त्रालयसँग सहकार्य गरेर अगाडि बढ्ने बताउँदै उनले भने ‘युवा लक्ष्यित डिजिटल शिक्षा दिने सरकारको योजना छ ।’', 'सार्वजनिक सञ्चारमाध्यममा हस्तक्षेप गर्ने सरकारको नीति नभएको र नेपाल टेलिभिजनको कुनै कार्यक्रम बन्द नभएको उनले जिकिर गरे । प्रश्न सोधेको आधारमा नेपाल टेलिभिजनको कार्यक्रम बन्द गरिएकोबारे सांसदले सोधेको प्रश्नमा उनले भने ‘नेपाल टेलिभिजनको कुनै पनि कार्यक्रम बन्द भएको छैन । कुनै पनि कर्मचारी निकालिएको छैन ।’']"
फायरफक्स क्वान्टमः यसरी दिँदैछ गुगल क्रोमलाई टक्कर,"['पछिल्ला केही वर्षयता इन्टरनेट ब्राउजरको दुनियाँमा गुगल क्रोमले राज गरिरहेको छ । तर केही महिनाअघि नयाँ इन्टरनेट ब्राउजर सार्वजनिक भयो, जसले सुरुवातदेखि नै गुगल क्रोमलाई टक्कर दिने सम्भावना देखाएको छ । त्यो नयाँ ब्राउजर हो, फायरफक्स क्वान्टम ।', 'यद्यपि, इन्टरनेट प्रयोगकर्ताका लागि फायरफक्स कुनै नयाँ नाम होइन । सन् २००२ मा पहिलोपटक निःशुल्क तथा ओपन सोर्स ब्राउजरका रुपमा फायरफक्स लञ्च भएको थियो । मोजिला फाउन्डेसनले फायरफक्स तयार गरेको हो । इन्टरनेटमा सबैको पहुँच स्थापित गर्ने ग्यारेन्टी प्रदान गर्ने सफ्टवेयरको विकास गर्ने संस्थाको रुपमा मोजिलाले आफूलाई दाबी गर्दछ ।', 'उता सन् २००८ मा गुगलको क्रोम ब्राउजर लञ्च भएसँगै यसले तत्कालीन अवस्थामा प्रयोगमा रहेका अन्य सबै ब्राउजरको ठाउँ लिनथाल्यो । पछिल्लो तथ्यांक अनुसार अहिले इन्टरनेट ट्राफिकको ६७ प्रतिशत गुगल क्रोमबाट आउँदछ भने बाँकी अन्य ब्राउजर निकै पछि छन् । फायरफक्सको हिस्सा जम्मा ११ प्रतिशत रहेको छ भने इन्टरनेट एक्सप्लोलर ७ र सफारीको हिस्सा ५ प्रतिशत रहेको छ ।', 'यसैबी मोजिल्ला गत वर्षको अन्त्यतरि फायरफक्स क्वान्टम लञ्च गर्यो । त्योसँगै फायरफक्सका प्रयोगकर्ताहरुको संख्या क्रमशः बरिहेको छ ।', 'विज्ञहरुका अनुसार फायरफक्स क्वान्टम गुगल क्रोमलाई टक्कर दिने हैसियत राख्दछ । इन्टरनेट प्रयोगकर्ताको रोजाइमा फायरफक्स क्वान्टम पर्नुका मुख्य तिनवटा कारण यस्ता छन्ः', '१. प्राइभेसीः फायरफक्समा इन्स्टल हुने एक्सटेन्सन क्रोमका तुलनामा कम छन् तथापि त्यसले प्रयोगकर्तालाई धेरै सुरक्षा तथा गोपनियता प्रदान गर्दछन् । ब्राउजरमा तपाइँ यस्तो फिचर एक्टिभेट गनृ सक्नुहुन्छ जसले इन्टरनेट क्रलर्सलाई तपाइँका निजी डाटा एकत्रित पार्नबाट रोक्दछ । तर क्रोममा यस्तो गर्नका लागि समेत थर्ड पार्टी एक्सटेन्सन इन्स्टल गर्नुपर्दछ । यसका अलावा फायरफक्स क्वान्टममा फेसबुकलाई सिमित गर्ने सुविधा पनि छ । यसबाट तपाइँको सोसल मिडिया प्रोफाइल अलग हुनेछ र फेसबुकले ब्राउजरमा तपाइँका अन्य गतिविधि ट्रयाक गर्न पाउनेछैन । यद्यपि फायरफक्स एक निशुल्क ब्राउजर हो, तथापि यसका माध्यमबाट यसले व्यवसायिक उद्देश्य पूर्ति गर्दैन । प्रयोगकर्ताका डाटा एकत्रित गरेर त्यसलाई विज्ञापनदाता समक्ष बेच्नमा यसको कुनै रुची छैन ।', '२. स्पीडः कतिपय वेबसाइटहरुका अनुसार क्रोमको तुलनामा फायरफक्सको स्पीड धेरै छ । द न्युयोर्क टाइम्सका टेक्नोलोजी विज्ञ ब्रायन एक्स शेनले एक आलेखमा उल्लेख गरेअनुसार केही महिनासम्म दुबै ब्राउजर प्रयोग गरेसँगै दुबै ब्राउजर निकै फास्ट रहेको उनले पाए । उनका अनुसार यी दुईमध्ये फायरफक्सले इन्टरनेट सामाग्री हरुलाई सही ढंगमा ढाल्नुका साथै सही तरिकाले त्यसको प्रयोग गर्दछ । क्रोममा जब तपाइँ नयाँ ट्याब खोल्नुहुन्छ त्यसले एक नयाँ प्रोसेस सुरु गरिदिन्छ र त्यसले तपाइँको डिभाइस स्लो गरिदिन्छ । तर फायरफक्समा भने नयाँ ट्याबको लोडिङ स्पीड उच्च रहिरहेको हुन्छ ।', '३. डाटाको खपतः ब्राउजरलाई फास्ट तथा हल्का बनाउनका लागि पनि मेमोरीको आवश्यकता पर्दछ । मोजिलका अनुसार फायरफक्स क्वान्टमले ३० प्रतिशत कम र्यामको उपयोग गर्दछ र यसले ग्याजेटको ब्याट्रीमा पनि कम नकारात्मक असर पार्दछ । प्रयोगकर्ता अनुसार क्रोमको तुलनामा फायरफक्समा इन्टरनेट सर्फिङ गर्दा ब्याट्रीको खपत २० प्रतिशतले कम हुन्छ । विश्लेषकहरुका अनुसार यो ठूलो कुरा नभएपनि लामो यात्रामा निस्केको फायरफक्सका लागि यस्ता स–साना कुराहरुले आशाजनक बनाएको छ ।', 'प्राइभेसीका सन्दर्भमा सेक्योरिटी विज्ञहरुले मोजिलाको कामको प्रसंसा गर्ने गर्दछन् ।', 'गैरनाफामूलक डिजिटल अधिकार संगठन इलेक्ट्रोनिक फ्रन्टियर फाउन्डेसनका शोधकर्ता कूपर क्विटिनले न्युयोर्क टाइम्ससँग भनेका छन्, ‘यस्तो लाग्दछ कि फायरफक्सले आफुलाई गोपनियता मेत्री ब्राउजरको रुपमा स्थापित गरेको छ । उसले इन्टरनेट सुरक्षा वृद्धि गर्ने मामिलामा शानदार काम पनि गरिरहेको छ ।’', 'यी सबै तथ्यहरुको आधारमा के यो भन्न सकिन्छ कि मोजिला फायरफक्स क्वान्टमले गुगल क्रोमलाई टक्कर दिइरहेको छैन ?', 'बीबीसी']"
सामसुङले भारतमा बनायो विश्वकै ठूलो मोबाइल कारखाना,"['विश्वको प्रमुख सूचना प्रविधि कम्पनी सामसुङ इलेक्ट्रोनिक्सले भारतमा दुनियाकै ठूलो मोबाइल उत्पादन कारखानाको स्थापना गरेको छ ।', 'उत्तर प्रदेशको नोएडामा सामसुङले मोबाइल प्लान्ट स्थापना गरेको हो ।', 'भारतीय प्रधानमन्त्री नरेन्द्र मोदीले दक्षिण कोरियाली राष्ट्रपति मून जे इनसँगै सामसुङको उक्त कारखाना उद्घाटन गर्नेछन् ।', 'सामसुङले ८० अर्ब रुपैयाँ बराबरको लागतमा उक्त उद्योग स्थापना गरेको हो ।', 'यस उद्योगबाट वर्षेनी १२ करोड गोटा मोबाइल फोन उत्पादन गर्ने लक्ष्य रहेको छ । अहिले नोएडा र तमिल नाडुमा रहेका कारखानाबाट ६ करोड ७० लाख गोटा फोन उत्पादन हुने गरेका छन् । नोएडामा सन् १९९७ मा उक्त कारखाना स्थापना भएको थियो र सन् २००५ मा त्यसबाट मोबाइल फोनको उत्पादन सुरु भएको यिो । सन् २०१२ मा सामसुङको एस सिरिजको फ्लागसिप स्माटफोन ग्यालेक्सी एस थ्री नोएडाको कारखानामै तयार गरी लञ्च गरिएको थियो ।', 'सामसुङ किन आयो भारतमा ?', 'चीन र अमेरिका जस्ता सम्पन्न देशहरुलाई छाडेर सामसुङले यति ठूलो मोबाइल कारखाना किन भारतमा स्थापना गर्यो ? भन्ने अहम् प्रश्न छ । जबकी चीन विश्वकै सबैभन्दा ठूलो मोबाइल उत्पादक देश हो । चीनमा सबैभन्दा सस्तो देखि सबैभन्दा उच्च गुणस्तर सम्मका मोबाइल फोन उत्पादन हुने गर्दछन् । जसका कारण चीन विश्वकै सबैभन्दा ठूलो मोबाइल उत्पादन हब बनेको छ । यहाँ विश्वका धेरै कम्पनीका कारखाना रहेका छन् ।', 'यता भारतीय मोबाइल फोनको बढ्दो बजारमा आफ्नो पडक बनाइराख्नका लागि सामसुङले पछिल्लो समयमा हरसम्भव प्रयास गरिरहेको छ । सोही रणनीति अनुसार उसले नोएडामा विश्वकै ठूलो मोबाइल उत्पादन गर्ने कारखानाको निर्माण गरेको हो । यो कारखानाबाट वर्षेनी उत्पादन हुने १२ करोड मोबाइल फोनसँगै सामसुङले भारतीय बजारमा आफ्नो स्थिति निकै मजबुत बनाउने अपेक्षा गरिएको छ ।', 'एजेन्सी']"
फेसबुकको शेयर मूल्य अहिलेसम्मकै उच्च,"['पछिल्लो समयमा डाटा चोरी तथा बिक्रीको प्रकरणमा सर्वाधिक आलोचित भइरहेको सोसल साइट फेसबुकको लोकप्रियतामा कमी आएको भनिए पनि यसको शेयर मूल्य उकालो चढिरहेको छ ।', 'गत शुक्रबार फेसबुकको शेयर मूल्य २०३.२३ अमेरिकी डलर पुगेको छ, जुन अहिलेसम्मकै उच्च मूल्य हो ।', 'फच्र्युन म्यागेजिनको रिपोर्ट अनुसार डाटा गोपनियताको समबन्धमा अमेरिकी तथा युरोपेली सरकारको तीव्र छानविन तथा आलोचनामा परेका कारण फेसबुकको शेयर मूल्यमा सन् २०१८ को सुरुवातताका केही गिरावट आएको भए पनि अहिले लगानीकर्ताहरु पुनः यसतर्फ आकर्षित भैरहेका छन् ।', 'साथै प्रियिमर लिगको लाइभ स्ट्रिम गर्ने सम्बन्धमा भएको सम्झौतासँगै लगानीकर्ताहरुले फेसबुकलाई झनै रुचाएका छन् । फेसबुकको इतिहासमा यो अहिलेसम्मकै सबैभन्दा ठूलो खेलकुद लाइभ स्ट्रिमिङ्ग सम्झौता हो ।', 'दी टाइम्सका अनुसार फेसबुकले एसियाका थाइल्याण्ड, भियतनाम, क्याम्बोडिया तथा लाओसलगायतका देशमा सन् २०१९ देखि २०२२ सम्मको प्रियिमर लिगका सबै म्याचहरुको लाइभ स्ट्रिमिङ्ग गर्नेछ । यसका लागि फेसबुकले साढे २६ करोड डलर भुक्तान गरेको छ ।', 'स्मरणरहोस् सन् २०१२ मा सार्वजनिक कम्पनी बनेयता फेसबुकको शेयर मूल्यमा ४ सय प्रतिशतले वृद्धि भएको छ ।', 'वर्षको सुरुमा क्याम्ब्रिज एनालिटिका प्रकरणमा मुछिएको फेसबुक पछिल्लोपटक भाइरसको समस्यामा परेको थियो । फेसबुकमा भाइरस आक्रमणका कारण झण्डै ८ लाख प्रयोगकर्ताको प्राइभेसी सेटिङ्गमा असर परेको थियो ।', 'एजेन्सी']"
"फेसबुकको नयाँ फिचर, अब फेसबुक चलाउने दैनिक समय आफै निर्धारण गर्नुस्","['सोसल नेटवर्किङ साइट फेसबुकले एउटा नयाँ फिचर ल्याउने भएको छ । योर टाइम अन फेसबुक नामक यस फिचरको सहयोगले अब प्रयोगकर्ताले आफुले फेसबुकमा व्यतित गरेको समय थाहा पाउनेछन् ।', 'हप्तामा हरेक दिन कति समय फेसबुकमा बिताइयो तथा हरेक दिन फेसबुकमा खर्चिने औसत समय कति छ ? भन्ने जानकारी यस फिचरले दिनेछ ।', 'समाचार अनुसार यो नयाँ फिचरका माध्यमबाट प्रयोगकतालाई दिनहुँ फेसबुकमा बिताउने समयलाई सीमित गर्ने विकल्प पनि प्राप्त हुनेछ । साथै प्रयोगकर्तालाई आफ्नो फेसबुक नोटिफिकेसन्सलाई म्यानेज गर्नका लागि एउटा लिंक पनि प्राप्त हुनेछ ।', 'फेसबुकका प्रवक्ताले भनेका छन्, ‘हामी सदैव फेसबुकमा प्रयोगकर्ताको अनुभवलाई झनै उत्कृष्ट बनाउने कोसिस गर्दछौँ ता कि मानिसहरु यस प्लेटर्फमममा राम्रोसँग समय बिताउन सकून् ।’', 'यसअघि एप्पल र गुगल जस्ता कम्पनीहरुले पनि यो फिचर ल्याइसकेका छन् । जसबाट मानिसहरुले कम्प्युटर तथा स्मार्टफोनमा बिताउने आफ्नो समयमा नियन्त्रण कायम गर्न सक्दछन् ।', 'फेसबुकले ल्याउने यो स्व अनुगमन फिचर निकै महत्वपूर्ण हुन सक्दछ । किनकी आइओएस र एन्ड्रोइडले आफ्नो प्लेटर्फममा यसअघि नै यो फिचर लञ्च गरिरहेका छन् ।', 'प्रयोगकर्ताले आफ्नो स्मार्टफोनमा कुन एपमा कति समय बिताएको छ भन्ने थाहा पाउनुका साथै कुनैपनि एपमा बिताउने समय आफै निर्धारण गर्न सक्दछ ।', 'फेसबुकका अनुसार यो फिचर परीक्षणमा रहेको फेसबुकले जनाएको छ । यद्यपि सबै प्रयोगकर्ताका लागि कहिले लञ्च हुने भन्ने बारेमा चाहिँ केही खुलाइएको छैन ।', 'एजेन्सी']"
वैज्ञानिकको निष्कर्ष: ब्रम्हाण्डमा मानिस मात्र एक्लो बुद्धिमान प्राणी,"['', 'मानिसले वर्षौँदेखि बाहिरी ग्रहको मानव अर्थात् एलियनको खोजी गरिरहेको छ । वैज्ञानिकहरुले पृथ्वीबाट रेडियो तरंग पठाएर समेत एलियन सँग सम्पर्क ग्र्ने कोसिस नगरेका होइनन् । तर अहिलेसम्म एलियनले मानिको कुनैपनि सन्देशको जवाफ दिएको छैन ।', 'एलियनले मानिसले पठाएका सन्देशको जवाफ किन दिँदैन ? एलियन आखिर कहाँ छ ? आखिर एलियन छ कि छैन ?', 'कहाँ छ एलियन ?', 'यो प्रश्न सन् १९५० मा चर्चित भौतिकशास्त्री एनरिको फर्मीले आफ्ना एक सहकर्मीसँग सोधेका थिए ।', 'फर्मीको दाबी थियो की यो ब्रम्हाण्डमा मानिस जस्तै अरु केही बुद्धिमान सभ्यताहरु अलग अलग ग्रहमा रहेका छन् ।', 'तर यो प्रश्न फेरि उठ्दछ कि यदि एलियन छ भने त्यससँग हाम्रो सम्पक किन हुँदैन ? आखिर एलियन कहाँ छ ?', 'यो प्रश्न सबैभन्दा पेचिलो प्रश्न हो र यहीँ प्रश्नका कारण पैदा भएको विरोधाभासलाई फर्मी प्याराडक्सको नामले चिनिन्छ ।', 'एसइटिआइ अर्थात् सर्च फर एक्स्ट्रा टेरिस्ट्रियल इन्टेलिजेन्स संस्थाले केही वर्षदेखि यो प्रश्नको जवाफ खोजिरहेको छ ।', 'सौर्यमण्डल समेत रहेको आकाशगंगामा १ सय अर्बभन्दा धेरै ताराहरु छन् ।', 'विरोधाभासले भरिएको फर्मी प्याराडक्सका सम्बन्धमा अक्सफोर्ड विश्वविद्यालयका तिनजना शोधकर्ताहरुले हालै एक अध्ययन गरे ।', 'उनीहरुले गरेको शोधको नाम डिजल्भिङ्ग द फर्मी प्याराडक्स राखिएको थियो ।', 'शोधकर्ताहरुको ठहर छ कि मानिस ब्रम्हाण्डको एक्लो जिवित बुद्धिमान प्राणी हुनसक्छ । अर्थात् मानिसजस्तै बुद्धिमान अरु कुनैप्नि प्राणीको यो ब्रम्हाण्डमा अस्तित्व छैन ।', 'यसको निष्कर्ष के हो भने ब्रम्हाण्डमा एलियन भन्ने चिज नै छैन ।', 'कसरी पुगियो यस्तो निष्कर्षमा ?', 'शोधकर्ताहरुमध्ये एक हुन् एनडर्स स्याण्डबर्ग । उनी अक्सफोर्ड विश्वविद्यालयको फ्युचर अफ ह्युमानिटी इन्स्टिच्यूटका शोधकर्ता हुन् ।', 'अर्का वैज्ञानिक हुन् एरिक ड्रेक्सलर । उनको नानो टेक्नोलोजी सम्बन्धी अवधारणा निकै लोकप्रिय छ । त्यस्तै दर्शनशास्त्रका प्राध्यापक टोड आर्ड पनि शोधकर्ता टोलीका सदस्य हुन् ।', 'शोधका क्रममा फर्मी प्याराडक्सलाई एक गणितीय आधारमा विश्लेषण गरिएको छ, जसलाई ड्रेक समिकरण भनिन्छ ।', 'यो समिकरण पहिले पहिले प्रयोग आउँथ्यो । जसबाट ती सम्भावित ठाउँहरुको सूचि बनाइन्थ्यो जसमा जिवनको सम्भावना रहेको थियो ।', 'अध्ययनमा जिवनसँग जोडिएका कैयन् रहस्यहरुको जाँच गरेसँगै शोधकर्ताहरुले निष्कर्ष निकालेका छन् की ब्रम्हाण्डमा मानिस नै एक्लो जिवित बुद्धिमान प्राणी रहेको सम्भावना ३९ देखि ८५ प्रतिशत सम्म रहेको छ ।', 'शोधकर्ताहरुले भनेका छन्, ‘ब्रम्हाण्डमा मानिस बाहेक अरु कुनै बुद्धिमान सभ्यता नभएको र मानिस मात्र एकलो बुद्धिमान प्राणी भएको सम्भावना निकै धेरै छ ।’', 'यद्यपि शोधकर्ताहरुले सम्भावित एलियन तथा ब्रम्हाण्डको अर्को हिस्सामा जिवनको सम्भावना बारेमा वैज्ञानिकहरुले खोजी भने जारी राख्नुपर्ने बताएका छन् ।बीबीसी']"
ट्वीटरले बन्द गर्यो ७ करोड ‘फेक’ अकाउन्ट,"['माइक्रो ब्लगिङ साइट ट्वीटरले नक्कली तथा शंकास्पद मानिएका झण्डै ७ करोड अकाउन्ट बन्द गरिदिएको छ ।', 'गत मे महिना यता यतिठूलो संख्यामा अकाउन्ट बन्द गरिएको वासिंटन पोष्टले उल्लेख गरेको छ ।', 'ट्वीटरको प्लाटफर्मलाई सफा गर्ने पछिल्लो एकत्रित प्रयास अन्तर्गत ट्वीटर अकाउन्ट बन्द र निलम्बन गरिएको बताइएको छ ।', 'यसरी बन्द गरिएका मध्ये अधिकांश ट्रोलका लागि प्रयोग गरिएका तथा स्वचालित बोट्सबाट चलाइने गरिएका थिए ।', 'यस विषयमा ट्वीटरले कुनै आधिकारिक प्रतिक्रिया जनाएको छैन, तथापि सोसल नेटवर्कमा प्रयोगकर्ताको अन्तक्रियालाई प्रभावकारी बनाउने प्रयास गरिरहेको स्वीकारेकाे छ ।', 'सोसल मिडियामा सयौँ हजार स्वचालित बोट्सहरुद्वारा सञ्चालित अकाउन्ट रहेको खुलासा गर्ने शोधकर्ता जुआन गुजम्यानले ट्वीटरद्वारा वषौँदेखि यस्ता स्वचालित ट्विट नियन्त्रणमा प्रयास नभएको बताउने गरेका थिए ।', 'निकै पछिसम्म पनि सम्म ट्वीटरले उसको प्लाटफर्मका लागि बोट्स समस्या हो भन्ने ठानेको थिएन र बोट्स पहिचानका लागि कुनै प्रयास गरेको थिएन], उनले भनेका छन् ।', 'सन् २०१६ मा बेलायतमा ब्रेक्जिटका लागि भएको जनमत संग्रहमा सोसल मिडियामा प्रभाव पार्नका लागि यस्ता स्वचालित बोट्सको उच्च दुरुपयोग भएको पाइएपछि फेसबुक र ट्वीटर यसमा विषयमा चासो दिन थालेका थिए ।', 'ट्वीटरका एक अधिकारीका अनुसार अहिले ट्वीटरले जुनसुकै मूल्यमा वाकस्वतन्त्रतालाई प्रवद्र्धन गर्ने कुरामा भन्दा पनि प्रयोगकर्ताको सुरक्षामा ध्यान दिइरहेको छ ।', 'उनका अनुसार वाक स्वतन्त्रताको विषयसँग कसैको बोल्ने स्वतन्त्रताले अर्काको बोलीमा असर पूराउन सक्ने विषयलाई कसरी सन्तुलनमा राख्ने भन्ने विषयमा ट्वीटरले ध्यान दिन थालेको उनको भनाइ छ । उनका अनुसार जबसम्म मानिसहरु सुरक्षित महसुस गर्दैनन् तबसम्म वाक स्वतन्त्रताले कुनै अर्थ राख्दैन ।', 'स्मरणरहोस् ट्वीटरले गत महिना स्म्याटी कम्पनी किनेको थियो । उक्त कम्पनीले मानिसहरुलाई अनलाइन स्पाम, दुव्र्यवहार र ठगीसँग जुध्ने विषयमा विशेषज्ञता उपलब्ध गराउँदछ ।', 'एजेन्सी']"
"सोसल मिडियाका यी ५ आनीबानी, जो खतरनाक सावित हुन सक्छन्",[]
"सुपर कम्प्युटरको संख्यामा चीन सबैभन्दा अगाडि, अमेरिका दोस्राे स्थानमा","['अमेरिकाले हालै विश्वको सबैभन्दा तीव्र गतिको सुपर कम्प्युटरको निर्माण गर्यो । तर पछिल्लोपटक सार्वजनिक भएको विश्वका ५ सय वटा सबैभन्दा तीव्र गतिका सुपर कम्प्युटरको सूचीमा चीन अमेरिकाभन्दा निकै अगाडि देखिएको छ । पछिल्लो सूचिले चीन कति तीव्र गतिमा सुपर कम्प्युटरको निर्माणमा लागिरहेको छ\xa0 भन्ने देखाएको छ ।', 'विश्वका टप ५ सय सुपर कम्प्युटरमध्ये चीनसँग २ सय ६ वटा सुपर कम्प्युटर रहेका छन् । सार्वजनिक सूचीले चिनियाँ सरकार तथा कम्पनीहरुले तीव्र गतिमा सुपर कम्प्युटर निर्माण गरिरहेको देखाएको छ ।', 'कुल ५ सय मध्ये चीनले २ सय ६ वटा सुपर कम्प्युटर बनाउँदा अमेरिकाको नाममा भने १ सय २४ वटामात्र सुपर कम्प्युटर रहेका छन् ।', 'वर्षौँसम्म अमेरिकाले सुपर कम्प्युटरको बजारमा प्रभुत्व जमाइरह्यो । तर दुई वर्षअघि चीनले टप ५ सय सुपर कम्प्युटरको सूचीमा आफूलाई पहिलोपटक पहिलो स्थानमा उभ्याएको थियो । पछिल्लो समयमा चीनले दोस्राे स्थानको अमेरिकासँगको दूरी बढाउँदै लगेको छ ।', 'सबैभन्दा तीव्र गतिको सुपर कम्प्युटर निर्माण गर्नुले कुनै पनि मुलुकको प्राविधिक क्षमताको मापन गर्ने एउटा आधार प्रदान गर्दछ । यद्यपि, यी सुपर कम्प्युटर निकै दुर्लभ मेसिनको एकत्रित रुप हो ।', 'मुलुक तथा कम्पनीहरुले सुपर कम्प्युटरलाई चिकित्सा, ऊर्जा प्रविधि, नयाँ पदार्थको निर्माण जस्ता अनेक कार्यमा प्रयोग गरिरहेको पाइन्छ ।', 'सुपर कम्प्युटिङ चीनको तीव्रतम प्राविधिक विकासको एउटा खुट्किलो हो जसले अमेरिकामा देशको योजना तथा रणनीतिका विषयमा चासोको सिर्जना गर्ने गर्दछ । साथै चीनले विकास गर्ने सुपर कम्प्युटर तथा प्राविधिक विकासको आर्थिक तथा भूराजनीतिक प्रभावका विषयमा पनि अमेरिकामा चर्चा हुने गरेको छ ।', 'अमेरिका र चीनबीच सुपर कम्प्युटिङ प्रविधि प्रायः व्यापारको विषय पनि बन्ने गरेको छ । सन् २०१५ मा अमेरिका सरकारले चीनका चारवटा सुपर कम्प्युटर ल्याबका लागि माइक्रो प्रोसेसर उत्पादन गरी बेच्ने लाइसेन्स इन्टेल कम्पनीलाई प्रदान गर्न अस्वीकार गरेको थियो । चिनियाँ सुपर कम्प्युटर ल्याबहरुले चिनियाँ सैनिकका लागि काम गरेको आरोप अमेरिकाको थियो । अमेरिकाको यो रबैयाका कारण चीनले सुपर कम्प्युटरको सम्पूर्ण प्रविधि विकास तथा उत्पादनमा आफैं अग्रसर भयो र अन्ततः सफलता पनि प्राप्त गर्यो ।', 'विज्ञहरुका अनुसार चिनियाँ वैज्ञानिकहरु सुपर कम्प्युटरको क्षेत्रमा समग्र पश्चिमा प्रविधिलाई चिनियाँ प्रविधिले विस्थापित गर्ने क्रममा छन् ।', 'सुपर कम्प्युटरहरु विगतमा पूर्णरुपमा सरकारी ल्याबहरुले प्रयोग गर्दथे । आणविक विस्फोटनको सिमुलेसन, मौसमको प्यार्टनको मोडेलिङ जस्ता सरकारी योजनाहरुमा यसको प्रयोग हुन्थ्यो । तर अहिले अस्तित्वमा रहेका टप ५ सय सुपर कम्प्युटमध्ये आधाजसो निजी व्यवसायी संस्थाहरुको प्रयोगमा रहेका छन् ।', 'एजेन्सीकाे सहयोगमा']"
चिनियाँ मोबाइल कम्पनीसँग फेसबुकले डाटा शेयर गरेको खुलासा,"['प्रयोगकर्ताका डाटा चोरीको आरोपमा आलोचित भइरहेको फेसबुकको अर्को कर्तूत पर्दाफास भएसँगै फेसबुकलाई झनै अप्ठेरो पर्ने देखिएको छ ।', 'फेसबुकले वावेसहित कम्तीमा चारवटा चिनियाँ मोबाइल कम्पनीसँग फेसबुक प्रयोगकर्ताका डाटा शेयर गरेको खुलासा भएको छ ।', 'फेसबुकले प्रयोगकर्ताका डाटाहरु चिनिया कम्पनी वावे, लेनोभो, ओप्पो र टिसिएलसँग शेयर गरेको स्वीकारेकाे छ ।', 'स्मरणरहोस् चिनियाँ मोबाइल कम्पनी वावेलाई अमेरिकी सुरक्षा एजेन्सीहरुले राष्ट्रिय सुरक्षाका लागि खतराको रुपमा लिने गरेका छन् ।', 'फेसबुकका कार्यकारीले भनेका छन्, ‘अमेरिकी संसदको यो विषयमा रहेको रुचीलाई मध्यनजर गर्दै हामी यो प्रष्ट पार्न चाहन्छौँ कि सम्झौता बमोजिम वावेसँग शेयर गरिएको जानकारीहरु प्रयोगकर्ताका डिभाइसमै स्टोर भएका डाटा हुन् न कि फेसबुकको सर्भरमा रहेका डाटा ।’', 'न्युयोर्क टाइम्सले फेसबुकद्वारा कम्तीमा ६० वटा मोबाइललगायतका डिभाइस निर्माता कम्पनीहरुलाई फेसबुक प्रयोगकर्ताको डाटासम्म पहुँच दिएको खुलासा गरेको भोलिपल्ट फेसबुकले त्यस्तो दाबी स्वीकारेकाे हाे ।\xa0 फेसबुकले प्रयोगकर्ताका जानकारीमा पहुँच दिएका कम्पनीमा एप्पल अमेजन, माइक्रोसफ्ट, सामसुङ तथा ब्लाकबेरी पनि रहेका छन् ।', 'यसअघि फेसबुकलाई उधृत गर्दै न्युयोर्क टाइम्सले लेखे अनुसार चिनियाँ कम्पनीहरुसँगको सम्झाैता अनुसार प्रयोगकर्ता र उनका साथीहको धार्मिक र राजनीतिक झुकाव, काम तथा शैक्षिक जानकारी र रिलेसनसीप स्टाटससहितका विस्तृत विवरणमा फेसबुकले पहुँच उपलब्ध गराउने गरेको छ । यसैखालको अनुमति ब्लाकबेरीलाई पनि दिइएको थियो ।', 'फेसबुकका अनुसार यो सम्झौता सन् २०१० भन्दा अगाडिको हो र वावेसँगको सम्झौता यसैहप्ता सकिनेछ ।', 'न्युयोर्क टाइम्सका अनुसार फेसबुकले वावे, लेनोभो, ओप्पो र टिसिएल कम्पनीसँग डाटा शेयरिंगका लागि सम्झौता गरेको थियो, जसका कारण चिनियाँ कम्पनीहरुले केही प्रयोगकर्ताका डाटासम्म निजी पहुँच राख्दछन् । मोबाइलमा फेसबुक प्रयोगकर्तालाई बढावा दिने प्रयासको हिस्साको रुपमा उक्त सम्झौता रहेको बताइएको छ ।', 'अमेरिकी सांसदहरुले फेसबुकद्वारा चिनियाँ कम्पनीहरुसँग गरेको त्यस्तोखाले सम्झौताप्रति चिन्ता व्यक्त गरेका छन् ।', 'उता चिनियाँ कम्पनी वावेले फेसबुक प्रयोगकर्ताका डाटा आफूले कहिल्यै पनि एकत्रित वा भण्डारण नगरेको जिकिर गरेको छ । प्रयोगकर्तालाई उत्कृष्ट सेवा दिनका लागि फेसबुकसँग सम्झौता भएको पनि कम्पनीको दाबी छ ।', 'एजेन्सी']"
सामसुङको नयाँ स्मार्टफोन: पछाडिको आधा भागमा समेत स्क्रिन,"['सामसुङले दुईवटा स्क्रिनसहितको फोल्डेबल स्मार्टफोन उत्पादनमा कार्य गरिरहेको खबरको पुष्टि गरिसकेको छ ।', 'तर सामसुङले केबल पट्याउने स्मार्टफोन मात्र नभै दुनियाँमै अहिलेसम्म नभएको अर्को डिजाइनको स्मार्टफोनको पनि तयारी गरिरहेको खुलासा भएको छ ।', 'समाचार अनुसार सामसुङले यस्तो स्मार्टफोन निर्माणमा काम गरिरहेको छ जसको अगाडिको भागमा मात्र होइन पछाडिको भागमा पनि स्क्रिन हुनेछ ।', 'सामसुङले पेटेन्टका लागि दर्ता गराएको निवेदनबाट यसको खुलासा भएको बताइएको छ । जस अनुसार सामसुङको उक्त स्मार्टफोनको अगाडि पट्टिको भाग आइफोन एक्सको जस्तै बेजेल लेस हुनेछ । पछाडि पट्टिको माथिल्लो आधा भागमा स्मार्टफोनको दोश्रो स्क्रिन हुनेछ । मुख्य क्यामरा र फ्लास\xa0 पछाडि पट्टि नै बायाँ माथिल्लो भागमा हुने बताइएको छ ।', 'यद्यपि, एउटै स्मार्टफोनमा दुईवटा स्क्रिनको प्रयोग नौलो भने होइन । एलजीले विगत केही वर्ष देखि नै मुख्य स्क्रिनको माथिल्लो भागमा एउटा टिकर डिस्प्लेको प्रयोग गर्दै आएको छ । त्यस्तै चिनियाँ स्मार्टफोन निर्माता मेइजुले प्रो सेभेन स्मार्टफोनमा यहीँ प्रयोग गर्यो । त्यस्तै योटाफोनमा पनि डुअल स्क्रिनको प्रयोग गरिएको छ ।', 'सामसुङले आफ्नो स्मार्टफोनमा हाल्ने दोश्रो स्क्रिनको काम के हुने ? भन्ने खुलेको छैन । तर स्मार्टफोनको इतिहास हेर्दा दोश्रो स्क्रिनको काम अरु केही नभए पनि कम्तिमा नोटिफिकेसन देखाउनु हुनेछ ।', 'एजेन्सी']"
विश्वकप फुटबल अब हाम्रो पात्रोमा,"['१ असार, काठमाडौं । विश्वकप फुटबलका गतिविधि हाम्रो पात्रोले पनि समेट्ने भएको छ ।', 'हाम्रो पात्रोले एक नयाँ ‘एप’ सार्वजनिक गर्दै प्रयोगकर्ताहरूसमक्ष खेलका गतिविधि अपडेट गराउने जनाएको छ ।', 'नयाँ एपFootball World 2018मा विश्वकप फुटबलका गतिविधि समेटिने र यो एपमा हुने प्रत्येक गतिविधिका अपडेटहरू हाम्रोपात्रोमा समेत प्राप्त गर्न सकिनेछ ।', 'हाम्रो पात्रोका व्यवस्थापकीय निर्देशक सन्तोषकुमार देवकोटाले विश्वकप फुटबललार्इ नेपाली प्रयोगकर्तासम्म जोड्ने प्रयास सन् २०१४ देखि नै थालेको र यसपटक वृहत र रोचक बनाइएको बताए ।', 'आफूलार्इ मनपर्ने देशलार्इ फेब्रेट गर्न मिल्ने सुविधा पनि एपले राखेको छ । जसका लागि देशको झण्डामाथि भएको फेब (पानपाते) बटन थिच्नुपर्नेछ ।']"
"भुलेर पनि यसो नगर्नुस्, मोबाइल पड्किन सक्छ","['', 'मोबाइल फोन पड्किएर दुर्घटना भएका खबर सायद सुन्नुभएकै होला । कहिले कुनै नम्बरबाट फोन आएर मोबाइलको घण्टी बजिरहेको बेलामा त कहिले चार्ज गरिरहेको बेलामा । अनि कहिले कुराकानी गरिरहेको बेला पनि फोन पड्किएको समाचार आउने गर्दछ ।', 'आखिर यस्तो किन हुन्छ ? आउनुस् जानौँ मोबाइल फोन पड्किने केही सम्भावित कारण तथा त्यसबाट जोगिने उपायहरुः', '१. चार्ज गरिरहेको बेला फोन प्रयोग नगर्नुहोस्ःमोबाइल फोन पड्किनुको एउटा मुख्य कारण हो, यसको ओभर हिटिङ अर्थात् अत्यधिक तात्नु । मोबाइल फोन प्रयोग गरिरहँदा यसको तापक्रम बढेको हुन्छ । चार्जिङ गर्दा पनि मोबाइलको तापक्रम बढ्दछ । वास्तवमा चार्जिङको समय मोबाइलको लागि आरामको समय हो ।', 'त्यसैले चार्ज गरिरहेको बेला मोबाइल फोनलाई केबल चार्ज हुन दिनुहोस् । चार्जमा लगाएर गेम खेल्ने, नेट चलाउने वा फोनमा करा गर्ने गर्नु खतरनाक हुनसक्छ । यदि कुनै काम छैन भने त मोबाइल फोनको स्विच अफ गरेरै चार्ज गर्नु राम्रो हुन्छ ।', '२. रातभर चार्जमा राखेर नछाड्नुस्ःधेरै मानिसको बानी हुन्छ रातभर मोबाइल फोन चार्जमा राखेर सुत्ने र बिहान चार्जबाट थुतेर चलाउने । यसो गर्नुपनि हानिकारक हुनछ ।', 'सबैखाले मोबाइलमा चार्ज कन्ट्रोल हुने प्रविधि रहने र फुल चार्ज भएसँगै चार्जिङ आफै रोकिने प्रविधि हुने भएपनि पूराना फोनहरुमा ओभर चार्जिङ हुने र यसले ब्याट्री फुल्ने वा पड्किने खतरा पनि हुनसक्दछ ।', '३. ओरिजिनल चार्जरको प्रयोग गर्नेःकहिलेकाहीँ फोन खरीद गर्दा लिएको सक्कली चार्जर बिग्रिसकेपछि पैसा जोगाउनका लागि अर्को सक्कली चार्जर किन्नुको साटो सस्तो चार्जरले पनि काम चलाइन्छ । तर, यसो नगर्नुस् ।', 'जुन कम्पनीको फोन हो, सोही कम्पनी र मोडेलको चार्जर खरीद गर्नुहोस् । सस्तो खालका तथा जुनसुकै खाले चार्जरबाट चार्ज गर्दा मोबाइल फोन सन्तुलित रुपमा चार्ज नहुने र पड्किने जोखिम पनि हुनछ ।', '४. चर्को घाममा नराख्नेःसूर्यको सिधा किरण पर्ने र तात्ने ठाउँम फोन नराख्नुस् । यसले फोन बढि तात्नगई बिग्रिने वा पड्किने समस्या हुनसक्दछ ।', '५. एपहरुमा सावधानीःकतिपय एपहरू प्रयोग गर्दा फोनमा बढि उर्जा खपत हुनजाने कारणले फोन बढि तात्दछ । प्रायः जिपिएस नेभिगेसनवाला एप्स प्रयोग गर्दा यस्तो समस्या आउँछ ।', 'गुगल म्याप, उबर, ओला जस्ता जिपिएस लोकेसन बेस्ड एप प्रयोग गर्दा फोन बढि तात्ने समस्या आउँदछ । त्यसैले जिपिएस अन नगर्ने र यस्ता एप कम प्रयोग गर्ने गर्नुहोस् ।एजेन्सी']"
अमेरिकाले बनायो विश्वकै तीव्र गतिको सुपर कम्प्युटर,"['अमेरिकाले विश्वमा अहिलेसम्मकै सबैभन्दा तिव्र गतिको सुपर कम्प्युटरको निर्माण गरेको छ ।', 'समिट नाम दिइएको उक्त सुपरकम्प्युटर अहिले रहेको सुपर कम्प्युटर भन्दा दोब्बर शक्तिशाली रहेको छ । यो सुपर कम्प्युटरले एक सेकेण्डमा २ लाख ट्रिलियन क्याल्कुलेसन गर्न सक्दछ । अर्थात् यो सुपर कम्प्युटर २०० पेटाफ्लोप्स क्षमताको छ ।', 'यसअघि सम्म विश्वमा सबैभन्दा तिव्र गतिमा चल्ने सुपर कम्प्युटरको रुपमा रहेको चीनको सनवे ताइहुलाइट सुपरकम्प्युटरको प्रोसेसिंग पावर ९३ पेटाफ्लोप्स रहेको छ ।', 'अमेरिकाले निर्माण गरेको समिट सुपर कम्प्युटरको प्रयोग अन्तरीक्ष भौतिक विज्ञान, क्यान्सर अनुसन्धान र सिस्टम बायोलोजीमा हुनेछ ।', 'अमेरिकाको टेनिसीस्थित ओक रिज नेसनल ल्याबमा यो सुपर कम्प्युटर निर्माण गरिएको हो । आइबिएम र एनविदिया कम्पनीको सहकार्यमा यसको निर्माण भएको बीबीसीले जनाएको छ ।', 'सुपरकम्प्युटर यस्तो अत्याधुनिक कम्प्युटर हो जसमा निकै नै वृहत महंगो प्रणाली जडित हुन्छ र विशिष्टिकृत क्याल्कुलेसनयुक्त कार्यका लागि दशौँ हजार प्रोसेसरको प्रयोग गरिएको हुन्छ ।', 'समिट सुपरकम्प्युटरमा ४ हजार ६०८ कम्प्युट सर्भर हुनुका साथै १० पेटाबाइट मेमोरी रहेको छ ।', 'ल्याबका निर्देशक डाक्टर थोमस जाचारियाका अनुसार यो सुपर कम्प्युटर निर्माण हुँदाका बखत देखि नै कम्पेरेटिभ जेनोमिक्स कोड सम्बन्धी कार्यका लागि प्रयोग गरिँदै आएको छ । उनले यस सुपरकम्प्युटरको एसेम्बलिङ लाई रेसिंग कार गुडिरहेकै बेला यसको टायर फेर्नुजत्तिकै तिव्र तथा जटिल भएको बताएका छन् ।', 'गत वर्ष सार्वजनिक एक तथ्यांक अनुसार विश्वका टप ५ सय सुपर कम्प्युटर मध्ये अमेरिकासँग १ सय ४३ वटा छन् भने चीनसँग २ सय २ वटा रहेका छन् ।', 'समिट निर्माण अघि अमेरिकासँग भएको सबैभन्दा तिव्र गतिको सुपर कम्प्युटर टिटान हो । यो विश्वको पाँचो तिव्र गतिको सुपर कम्प्युटर हो ।', 'समिट सुपर कम्प्युटर सार्वजनिक समारोहमा बोल्दै अमेरिकी उर्जा मन्त्री रिकी पेरीले आफुहरु प्रतिस्पर्धामा रहेको भन्दै कुन बेला को पहिलो हुन्छ भन्ने कुराले अर्थ राख्ने बताए । अमेरिका प्रतिस्पर्धाको मार्गमा फर्किएको र निकै ससक्त तरिकाले फर्किएको दृष्टान्त संसारलाई प्रस्तुत गर्नु निकै महत्वपूर्ण रहेको उनको भनाई छ ।', 'उनका अनुसार समिटको कम्प्युटिङ क्षमता यति शक्तिशाली छ की यसले ३० वर्षका सम्पूर्ण डाटालाई एक घण्टामै क्याल्कुलेसन गर्न सक्दछ । यो भनेको संसार नै बदल्नु हो ।', 'बीबीसी']"
ग्राहक झुक्याएको आरोपमा एप्पललाई ५० लाख डलर जरिवाना,"['', '५ असार, काठमाडौं । अष्ट्रेलियाको एक अदालतले आइफोन निर्माता कम्पनी एप्पललाई पचास लाख अमेरिकी डलर (९० लाख अष्ट्रेलियन डलर) जरिवाना तिराउने फैसला गरेको छ ।', 'अष्ट्रेलियाको उपभोक्ता अनुगमन संस्थाले प्रयोगकर्ताबाट धेरै गुनासो आएपछि अमेरिकी टेक जायन्ट कम्पनीविरुद्ध अदालतमा मुद्दा हालेको थियो ।', 'एप्पलले बिग्रिएको आइफोन र आइप्याड बनाइदिनुपर्ने २७५ जना ग्राहकलाई झुक्याएकोे स्वीकारेको छ । अष्ट्रेलियाको फेडरल कोर्टले कम्पनीको यस्तो कार्यले उपभोक्ता अधिकारको हनन भएको ठहर गरेको छ । अनुसन्धान एप्पलको ‘एरर ५३’ पछि सुरु गरिएको थियो ।', 'यो त्रुटीको कारण प्रयोगकर्ताले सफ्टवेयर अपडेट गरेपछि धेरै आइफोन र आइप्याड नचल्ने भएका थिए ।', 'अष्ट्रेलियाको कम्पिटिसन एण्ड कन्जुमर कमिसन -एसीसीसी)ले भनेको छ, ‘जब प्रयोगकर्ताहरुले मर्मतको लागि कम्पनीमा आग्रह गर्थे एप्पलले उनीहरुको उपकरण तेस्रो पक्षले पहिले नै खोलेको भन्दै सहयोगको लागि अस्विकार गर्थ्यो\xa0 ।’', '‘एप्पलबाहेक अरु कसैले आइफोन र आइप्याड बनाएको अवस्थामा उपभोक्ता ग्यारेन्टी लागू गर्न बन्द नहुने तथ्य अदालतले घोषणा गरेको छ’ कमिसनर साराह कोर्टले मंगलबार भनिन् ।', 'सन् २०१६ मा पनि यस्तै समस्या देखिँदा एप्पललाई ‘एरर ५३’ ले नचल्ने भएका आइफोन बनाइदिन र माफी माग्न बाध्य बनाइएको थियो ।']"
शिशुको नाम छनोट गर्न जनमत संग्रह !,"['लोकतन्त्रमा जनताको छनोटको अधिकारलाई सुनिश्चित गर्न विभिन्न खालका चुनाव तथा जनमत संग्रहको आयोजना गरिन्छ । देशमा विभिन्न राजनीतिक विषयमा छिनोफानो गर्न पनि जनमत संग्रह हुनसक्छ । तर भारतको महाराष्ट्रस्थित गोदिया जिल्लामा एउटा अनौठो उद्देश्यका\xa0 लागि चुनाव भएको छ ।', 'त्यहाँको एक दम्पतिले आफ्नो नवजात शिशुको नामाकरण गर्नका लागि जनमत संग्रहको आयोजना गरेका छन् ।', 'मिथुन बांग र मानसी बांगले गत अप्रिल ५ मा जन्मिएको आफ्नो छोराको उपयुक्त नामकरण गर्नका लागि आफ्ना परिवार, साथीभाई तथा नातेदारको बीचमा जनमत संग्रह गराएका हुन् ।', 'जुन १५ दिन भएको मतदानमा बांग परिवारका सदस्यहरु, मित्रजन, आफन्त तथा नातेदारहरु मतदाताको रुपमा रहेका थिए ।', 'रोचक कुरा त के भने उक्त जनमत संग्रहमा पूर्व सांसद नाना पटोले पनि सहभागी भएका थिए ।', 'जनमत संग्रहमा बच्चाका लागि विभिन्न ३ वटा नाममध्ये आफूलाई सबैभन्दा उपयुक्त लाग्ने नाम छान्न मतदाताहरुलाई विकल्प दिइएको थियो । विकल्पको रुपमा रहेका तीनवटा नामहरु यक्ष, युवान र यौविक थिए ।', 'जनमत संग्रहमा कूल १ सय ९२ भोट खसे । जसमध्ये ९२ भोटसहित युवान नाम सबैभन्दा धेरै मतदाताको छनोटमा पर्यो । अन्ततः दम्पत्तिले आफ्नो छोराको नाम युवान राखेका छन् ।', 'एजेन्सी']"
टेलिकमले ल्यायो अत्याधुनिक सुविधासहितको मोबाइल एप,"['१७ जेठ, काठमाडौं । नेपाल टेलिकमले आफ्नो मोबाइल एप ‘नेपाल टेलिकम’लाई परिमार्जन गरी नयाँ रुपमा प्रस्तुत गरेको छ । नयाँ एपमार्फत नेपाल टेलिकमका जीएसएम, सीडीएमए, पीएसटीएन र एडीएसएल लगायतका सेवाहरुको वारेमा जानकारी प्राप्त गर्न सकिन्छ ।', 'यो एपमा लग इन गर्नासाथ मोबाइलमा भएको ब्यालेन्स रकम तथा नेपाल टेलिकमको प्याकेज खरिद गरेको भए सो बारेे जानकारी प्राप्त गर्न सकिन्छ । पछिल्लो अवस्थामा विभिन्न प्रकारका प्याकेज खरिद गरी सेवा उपभोग गर्ने प्रचलन बढ्दै गएकाले विशेष गरी त्यस्ता प्याकेज खरिद गर्नका लागि यो एपबाट सहज हुने छ ।', 'त्यसैगरी एफएनएफ सर्भिसबाट नेपाल टेलिकमका आफूले चाहेका ५ वटा नम्बरमा सस्तो दरमा कल गर्नका लागि सेवा सुचारु गर्न सकिन्छ । विभिन्न सेवाको लागि आवश्यक रकम रिचार्ज गर्न र जीएसएम प्रिपेडबाट ब्यालेन्स ट्रान्सफर गर्नसमेत यसबाट सहज हुन्छ । पिन कोड राखेर वा रिचार्ज कार्ड स्क्यान (स्क्यान एन्ड्रोइडमा मात्र हुने) गरेर पनि यसबाट रिचार्ज गर्न सकिन्छ । यो एपमार्फत आफ्नो मोबाइलबाट नेपाल टेलिकमको कुनै अर्को मोबाइलमा विभिन्न प्याकेजहरु गिफ्ट दिन पनि सकिन्छ ।', 'साथै रिचार्ज कार्डबाट कम्पनीका विभिन्न सेवाको बिल भुक्तानी पनि यही एपमार्फत गर्न सकिन्छ । कम्पनीको फेसबुक लगायतका सोसल मिडियासमेत यहीँबाट प्रयोग गर्न सकिन्छ ।', 'यस एपबाट १००, १०१, १०२ जस्ता इमर्जेन्सी नम्बरहरु डायल गरी आवश्यक सेवा लिनुका साथै १९७, १४९८ आदि नम्बरमा डायल गरी कम्पनीका विभिन्न सेवाका वारेमा सोधपुछ गर्न पनि सकिन्छ । उक्त एपमा कम्पनीले उपलब्ध गराउदै आएका सम्पूर्ण सेवाहरुको महसुल दर बारे जानकारी लिन पनि सकिन्छ । भविष्यमा अन्य सेवाहरु पनि थप गर्दै लैजाने योजना रहेको छ ।', 'गुगल प्ले स्टोर तथा एप्पल एप स्टोरबाट ‘नेपाल टेलिकम’ एप डाउनलोड गरी नेपाल टेलिकमको मोबाइल नम्बरमार्फत रजिष्टर गरे पछि यो एप चलाउन सकिन्छ ।']"
"स्मार्ट घडीको बजारमा पनि एप्पल पहिलो, टप फाइभमा को-को ?","['', 'अमेरिकी कम्पनी एप्पल विश्वको स्मार्ट घडीको बजारमा पनि अग्रणी स्थान ओगट्न सफल भएको छ ।', 'सन् २०१८ को पहिलो त्रैमासिकको रिपोर्ट अनुसार स्मार्ट घडी जस्ता जिउमा लगाउने स्मार्ट डिभाइसहरुको विश्व बजारमा एप्पल पहिलो स्थानमा छ ।', 'रिसर्च फर्म आइडिसीको रिपोर्ट अनुसार विश्व बजारमा सन् २०१८ को पहिलो त्रैमासिकमा स्मार्ट घडीको बिक्रि १.२ प्रतिशतले बढेको छ र कम्पनीहरुले अढाई करोड स्मार्ट घडी बजारमा पठाएका छन् ।', 'गत वर्षभन्दा एप्पल वाचको बिक्रि १३.५ प्रतिशतले बढेको छ र विश्व स्मार्टवाच बजारमा एप्पलको हिस्सा १६.१ प्रतिशत पुगेको छ ।', 'दोश्रो स्थान चाहीँ चिनिया स्मार्टफोन कम्पनी साओमीले कब्जा गरेको छ । विश्वको स्मार्टवाचको बजारमा साओमीको हिस्सा १४.८ प्रतिशत रहेको छ ।', 'यद्यपि साओमीका डिभाइस सस्तो मूल्यका डिभाइस भएको हुँदा बिक्री संख्याका हिसाबले झण्डै १५ प्रतिशत बजार हिस्सा भएको साओमी आम्दानीको हिसाबले भने केवल १.८ प्रतिशतमा खुम्चिएको छ ।', 'साओमी पछि फिटबिट कम्पनी तेश्रो स्थानमा छ । यस त्रैमासिकमा गतवर्ष भन्दा २८.१ प्रतिशतको गिरावट बेहोर्नुपरेको भए पनि कम्पनीले तेस्राे स्थानमा अाफूलाई पार्न सफल भएको हो । हालैको भेर्सा ब्राण्डको स्मार्टवाच कम्पनीका लागि निकै फापेको छ । यसका साथै कम्पनीले आफ्नो प्लेटफर्ममा फिमेल हेल्थ ट्रयाकिंग लगायतका नयाँ फिचर थप गरी प्रयोगकर्ताको संख्या थप्न सफल भएको छ ।', 'अर्को चिनियाँ कम्पनी वावे चौथो स्थानमा छ । कम्पनीका अनर ब्राण्डका स्मार्टवाचका साथै बच्चाका स्मार्टवाच, फिटनेस ट्रयाकर तथा कानमा लगाउने स्मार्ट उपकरण आदिको लोकप्रियताका कारण वावेले गत वर्षभन्दा आफ्नो हिस्सा दोब्बर बनाउन सफल भएको छ ।', 'त्यस्तै पाँचौ स्थानमा गार्मिन कम्पनी छ र यसको बजार हिस्सा ५ प्रतिशत रहेको छ । म्युजिक प्लेब्याक, गार्मिन पे तथा कनेक्ट आइक्यू प्लाटफर्म जस्ता फिचरका कारण स्मार्टवाचको बजारमा कम्पनीका प्रडक्टले राम्रै उपलब्धी हासिल गरिरहेका छन् ।', 'एजेन्सी']"
फेसबुकबाट ह्वाट्सएपमा किन सर्दैछन् प्रयोगकर्ता ?,"['विश्वको सबैभन्दा धेरै प्रयोगकर्ता रहेको सोसल मिडिया साइट फेसबुकका प्रयोगकर्ताहरुले आधिकारिक समाचारको लागि फेसबुकको विकल्प खोज्न थालेको देखिएको छ । एक अध्ययनका अनुसार समाचार स्रोतहरुका लागि फेसबुकजस्ता सोसल मिडिया प्रयोगकर्ताहरु क्रमशः ह्वाट्सएप जस्ता मेसेजिंग एपको प्रयोग गर्न थालेका छन् ।', 'रोयटर्स इन्स्टिच्यूटले विश्वका ५ महादेशका ३७ वटा देशमा अध्ययन गरी यस विषयमा प्रतिवेदन तयार गरेको छ । रिपोर्ट अनुसार, समाचार थाहा पाउनका लागि सोसल मिडियाको भर पर्ने अमेरिकीहरुको संख्यामा ६ प्रतिशतले गिरवाट आएको छ ।', 'बीबीसी न्यूज वेबसाइटका संस्थापक संस्थापक मध्येका एक निक न्यूम्यानका अनुसार फेसबुकमा समाचार शेयर गर्ने, पोष्ट गर्ने तथा पत्ता लगाउने कार्यमै कमी आएसँगै यसबाट समाचार थाहा पाउनेको संख्या पनि घटेको हो ।', 'करोडौँ प्रयोगकर्ताका डाटाहरु चोरी भएको घटना सार्वजनिक भएपछि फेसबुकले पछिल्लो समयमा प्रयोगकर्ताको आलोचना र अविश्वास खेपिरहनु परेको छ । यसलाई फेसबुक इतिहासकै सबैभन्दा खराब जनसम्बन्धको क्षति मानिएको छ ।', 'प्रयोगकर्ताले फेसबुकमाथि विश्वास गर्न छाड्ने क्रम बढेको र फेसबुक प्रयोगकर्ताहरुले ह्वाट्सएप, इन्स्टाग्राम लगायतका एपहरुमा धेरै समय बिताउन थालेको अध्ययनले देखाएको छ ।', 'एक अध्ययन अनुसार मलेसियामा ५४ प्रतिशत मानिसले ह्वाट्सएपलाई समाचारको श्रोतको रुपमा प्रयोग गर्ने ग्रेका छन् । त्यस्तै ब्राजिलमा ४८ प्रतिशत, स्पेनमा ३६ प्रतिशत र टर्कीमा ३० प्रतिशत मानिसले ह्वाट्सएपलाई समाचारका लागि पनि प्रयोग गर्ने गरेको पाइएको छ ।', 'एक अर्को अध्ययन अनुसार एसिया र दक्षिण अमेरिकामा इन्स्टाग्रामले पनि लोकप्रियता बढाइरहेको छ भने युरोप र अमेरिकामा स्नाप च्याटले प्रगति गरिरहेको छ ।', 'रिपोर्ट अनुसार केवल २३ प्रतिशत मानिसले मात्र सोसल मिडियामा देखा परेको समाचारमा विश्वास गर्ने गरेको पाइएको छ ।', 'त्यस्तै बेलायत, जर्मनी तथा अमेरिका जस्ता देशमा उल्लेख्य मात्रामा मानिसहरुले समाचारका लागि अमेजन इको तथा गुगल होम जस्ता डिजिटल एसिस्टेन्ट प्रविधिको उपयोग गर्ने ग्रेको पनि रिपोर्टमा उल्लेख छ ।', 'एजेन्सी']"
यी हुन् ह्वाट्सएप सपोर्ट नगर्ने स्मार्टफोनहरु,"['हालै ह्वाट्सएपले आफ्नो मोबाइल डिभाइस सपोर्ट पेज अपडेट गरेको छ । साथै उसले ह्वाट्सएपको सपोर्ट बन्द भएका तथा हुन लागेका स्मार्टफोन डिभाइसहरुको सूचि पनि नविकरण गरेको छ । यसका साथै यो वर्ष सन् २०१८ को अत्त्यसँगै ह्वाट्सएपको सपोर्ट पनि अन्त्य हुने थप डिभाइसको सूचि पनि उसले सार्वजनिक गरेको छ ।', 'यो वर्षका सुरुमा पनि ह्वाट्सएपले केही पूराना स्मार्टफोन अपरेटिंग सिस्टमहरुका लागि ह्वाट्सएपको सपोर्ट बन्द गरेको थियो । फेसबुकले हालै सार्वजनिक गरेको नयाँ विवरण अनुसार अब ह्वाट्सएप सपोर्ट बन्द हुन लागेका स्मार्टफोन यी हुन्ः', '· नोकिया एस ४० अपरेटिंग सिस्टममा चलिरहेका स्मार्टफोनलाई ह्वाट्सएपले आगामी डिसेम्बर ३१ बाट सपोर्ट गर्न छाड्नेछ । यो अपरेटिंग सिस्टममा नोकिया आशा सिरिजका केही लोकपि्रय स्मार्टफोन रहेका छन् । त्यस्तै नोकिया सिम्बियन एस६० अपरेटिंग सिस्टमलाई पनि ह्वाट्सएप सपोर्ट रहनेछैन ।', '· एन्ड्रोइड २.३.३ भन्दा पूराना भर्सनका अपरेटिंग सिस्टमवाला स्मार्टफोनको सपोर्ट पनि ह्वाट्सएपले बन्द गर्दैछ ।', '· ह्वाट्सएपले आइफोन थ्री जी एस का साथै आइओएस सिक्सबाट चल्ने डिभाइसको सपोर्ट पनि अन्त्य गरेको छ ।', '· ब्लाकबेरी ओएस र ब्लाकबेरी १० मा पनि ह्वाट्सएपको सपोर्ट अन्त्य भैसकेको छ । ब्लाकबेरी १० का प्रयोगकर्ताले गत जनवरीमा अन्त्य प्लेटर्फममा जानका लागि दुई हप्ताको मौका समय पाएका थिए ।', '· विन्डोज ८ तथा त्यसभन्दा पूराना भर्समा ह्वाट्सएपको सपोर्ट गत जनवरीमै अन्त्य भएको थियो ।', '· एन्ड्रोइड जिन्जरब्रेड अपरेटिंग सिस्टमवाला डिभाइसमा आगामी २०२० को फेब्रुअरी १ बाट सपोर्ट बन्द हुनेछ ।', '· त्यस्तै आइओएस सेभेनको सपोर्ट पनि फेबूअरी १, २०२० बाट बन्द हुनेछ ।', 'ह्वाट्सएपले भनेको छ, ‘यी प्लाटर्फमहरुले ह्वाट्सएपका फिचरहरु विस्तार गर्नका लागि आवश्यक क्षमता राख्दैनन् । यदि तपाइँले माथि उल्लेखित मध्ये कुनै मोबाइल डिभाइस बोक्नुहुन्छ भने नयाँ आइफोन अपरेटिंग सिस्टममा अपग्रेड गर्न वा नयाँ अपरेटिंग सिस्टम युक्त एन्ड्रोइड डिभाइसको प्रयोग गर्न सुझाव छ ।’ एजेन्सी']"
"फेसबुकको अर्को गल्ती, डेढ करोड प्रयोगकर्ताका गोप्य पोष्ट सार्वजनिक","['फेसबुकले एकपटक फेरि प्रयोगकर्ताको गोपनियतामा दखल पूराउने खालको गडबडी भएको तथ्य स्विकार गरेको छ ।', 'गत मे महिनामा सफ्टवेयरसँग सम्बन्धित एक गल्तीका कारण १ करोड ४० लाख फेसबुक प्रयोगकर्ताको प्राइभेसीमा असर पुगेको फेसबुकले जनाएको छ । जसका कारण ती प्रयोगकर्ताका फेसबुकका प्राइभेट पोष्टहरु समेत सार्वजनिक भएका छन् ।', 'फेसबुकमा आफुले राखेका पोष्टहरु आफ्नो फ्रेन्डलिस्टमा भएकाहरुलाई मात्र देखाउने गरी प्राइभेसी सेटिंग गरेका फेसबुक प्रयोगकर्ताका त्यस्ता पोष्टहरु आफसे आफ सबैले देख्न तथा पढ्न मिल्ने गरी पब्लिक भए ।', 'फेसबुकको यो गल्तीबाट कुन देशका फेसबुक प्रयोगकर्ता सबैभन्दा बढि प्रभावित भए भन्ने चाहीँ खुलाइएको छैन । फेसबुकका चिफ प्राइभेसी अफिसर एरिन एगनले चाहीँ फेसबुकका इन्जिनियरहरुले फेसबुकमा प्रयोगकर्ताको फोटो वा प्रोफाइलमा रहेका अन्य सेक्सनहरु शेयर गर्न सकिने एउटा फिचरको परीक्षण गरिररहेका बेला गल्तीबस यस्तो हुन गएको र प्राइभेट पोष्टहरु पब्लिक भएको दाबी गरेका छन् ।', 'उनका अनुसार फेसबुकको टिमले उक्त नयाँ फिचर ट्रायल गरिरहेको थियो र सोही क्रममा सफ्टवेयरमा समस्या आएको हो । प्राइभेट पोष्टहरु पब्लिक हुने समस्या १८ देखि २७ मे भित्र गरिएका पोष्टहरुमा मात्र देखिएको बताइएको छ ।', 'उनले ब्लगमा लेखेका छन्, ‘अब समस्या समाधान भैसकेको छ । अब प्रयोगकर्ताले छानेकै प्राइभेसी सेटिंग्स अनुसार बाहिरी मानिसहरुले उसका पोष्टहरु देख्न पाउँछन् ।’ पछिल्लो घटनाबाट १ करोड ४० लाख फेसबुक प्रयोगकर्ता प्रभावित भएको पनि उनले बताएका छन् ।', 'अघिल्लो दिनमात्र फेसबुकले चिनिया कम्पनी वावे लगायतका तिन स्मार्टफोन निर्माता कम्पनीहरुसँग प्रयोगकर्ताका डाटा शेयर गर्ने गरेको खुलासा भएको थियो । त्यसअघि क्याम्बि्रज एनालिटिका डाटा घोटाला प्रकरणले फेसबुक विश्वव्यापी रुपमा आलोचित बन्दै आएको थियो । कैयन् देशमा यस विषयमा जाँचबुझ चलिरहेको छ ।', 'कतै तपाइँ प्रभावित त हुनुभएन ?पछिल्लोपटक डेढ करोड प्रयोगकर्ताका प्राइभेट पोष्टहरु पब्लिक भएको घटनाबाट कुन कुन देशका प्रयोगकर्ता प्रभावित भएको खुलेको छैन । तर फेसबुकले यसरी डाटा पब्लिक भएर प्रभावित भएका सबे प्रयोगकर्तालाइ सूचित गरेको छ ।', 'यदि तपाइँको पोष्ट पनि पब्लिक भएको छ भने तपाइँले फेसबुक लगइन गर्ने लगत्तै एक नोटिफिकेसन प्राप्त गर्नुहुनेछ । उक्त नोटिफिकेसनमा क्लिक गरेपछि एक नयाँ पेज खुल्नेछ ।', 'उक्त पेजमा फेसबुकको गल्तीका कारण पब्लिक हुन पुगेका तपाइँका सबै पोष्टहरुको विस्तृत विवरण हुनेछ । ती पोष्टहरुलाई तपाइँ पुनः प्राइभेसी सेटिंग्स गरेर पूरानै अवस्थामा ल्याउन सक्नुहुनेछ । एजेन्सी']"
मोबाइल म्यानेजमेन्टमा अत्याधुनिक प्रविधि भित्र्याउँदै नेपाल,"['२९ जेठ, काठमाडौं । मोबाइल डिभाइस म्यानेजमेन्ट सिस्टम (एमडीएमएस)का लागि १३ विदेशी कम्पनीले इच्छा देखाएका छन् । झण्डै एक अर्ब लगानीमा विकास तथा सञ्चालन गर्न लागिएको यो अत्याधुनिक\xa0 सिस्टमका लागि नेपाल दुरसञ्चार प्राधिरकणले आशयपत्र मागेको थियो ।', 'मोबइलको ब्यापर प्रयोग ब्यापक दरमा बढ्दै गएपछि सरकारले सेटलाई नै नियमन गर्ने गरी यो सिस्टम तयार गर्न लागेको हो । विदेशमा प्रयोगमा रहे पनि नेपालमा यसप्रकारको सिस्टम प्रयोगमा आएको छैन ।', 'आगामी आथिर्क वर्षभित्र यो सिस्टम प्रयोगमा ल्याइसकिने प्राधिरकणका प्रवक्ता मिनप्रसाद आर्यालले अनलाइनखरबलाई जानकारी दिए । यो सिस्टम लागू भएपछि देशभर सञ्चालित सबै मोबइल सेट सरकारी निगरानीमा रहनेछन् ।', 'मोबइलको आयातलाई नियन्त्रणमा पनि यो सिस्टम उपयोगी हुनेछ । अवैध रुपमा आयात भएका मोबइलललाई ब्लक गर्न सकिने गरी यो सिस्टम तयार गरिनेछ ।सँगै आपराधिक गतिविधिमा प्रयोग भएका मोबाइको ‘ट्र्यास’ गर्न पनि यो प्रविधिको प्रयोग गरिनेछ ।', 'अहिले मोबाइल सेट आईएमईआई नम्बरमा नै यो सिस्टम आधारित हुनेछ । आईएमईआईका आधारमा मोइबल सेटहरुको अवैध आयात र दुरुपयोग रोक्ने गरी यो सिस्टम विकास हुनेछ ।', 'अहिले यो सिस्टमका लागि आशयपत्र हालेका १३ मध्ये ६ वटालाई सर्ट लिस्टमा राखिनेछ । ६ वटासँग आर्थिक तथा प्राविधिक प्रस्ताव मागिनेछ । उत्कृष्ट प्रस्ताव गर्ने कम्पनीलाई यसको ठेक्का आवार्ड गरिनेछ ।', 'जिम्मा दिएको ४ देखि ६ महिनामा कम्पनीले सिस्टम सबै अपरेटरहरुको सिस्टममा जोड्नेछ । सो कम्पनीले ५ वर्षसम्म यो सिस्टम सञ्चालन तथा व्यवस्थापन पनि गर्नेछ ।', 'यो सिस्टम लागू भएपछि मोबाइल चोरीको समस्याहरु हट्ने दावी प्राधिकरणको छ । चोरी भएका मोबाइल कहाँ-कसले प्रयोग प्रयोग गरिरहेको छ भन्ने कुरा सजिलै पत्ता लाग्ने आर्यालले बताए । हराएका मोबाइल सेटा खोज्न पनि सहज हुनेछ ।', 'आईएमईआई दर्ता नभएका मोबइल नचल्ने भएकाले भन्सार छलेर मोबइल भित्र्याउने क्रम पनि रोकिने छ । यसले अपराधिक घटनामा मोबाइल प्रयोग गर्ने प्रवृत्ति पनि निरुत्साहित गर्नेछ । नक्कली आईएमईआई नम्बरको प्रयोग पनि हट्नेछ । यो सिस्टम प्रयोग सुरु भएपछि विभिन्न आपाराधिक गतिविधिको अनुसन्धानमा पनिा सहयोग पुग्नेछ ।', 'यो सिस्टममा देशभर प्रयोग भएका सेटहरुलाई तीन प्रकारमा बाँडिनेछ । वैधानिक रुपमा प्रश्न नउठेका मोबाइलहरुलाई ‘ह्वाइट लिस्ट’मा राखिनेछ । हराएका र वैधानिकतामा प्रश्न उठेका मोबाइललाई ब्ल्याक लिष्ट (कालोसूची)मा राखिनेछ । नक्कली आईएमईआई राखेर दर्ता गरिएका सेटलाई ग्रे-लिस्टमा राखिनेछ । यो सिस्टम प्रयोगमा आएपछि अवैधरुपमा आयात र प्रयोग गरिएका सेटमा सिम नै चल्ने छैन ।']"
स्मार्टफोनको स्टोरेज खाली गर्ने ५ टिप्स,"['आफ्नो स्मार्टफोनमा ‘स्टोरेज फुल’ भएको नोटिफिकेसन आउँदा आफ्नो फोनको स्टोरेज केले भरियो भन्ने कुरा हामी पत्तो पाइरहेकै हुँदैनौँ ।', 'मोबाइलमा तपाइँले राखेका वा सिर्जना गरेका विभिन्न डाटाहरुले स्टोरेज भरिएर खाली गर्न भनी पटकपटक नोटिफिकेसन आउँदा दिक्कै हुन्छ । स्मार्टफोनमा निकै महत्त्वपूर्ण डाटा तथा सामाग्रीहरु हुनसक्छन् । यस्तोमा मेमोरी खाली गर्नका लािग सबै डाटालाई जथाभावी डिलिट गर्ने कुरा पनि भएन । र, अर्को बुझ्नुपर्ने कुरा के भने हाम्रो मोबाइलमा केही त्यस्ता अनावश्यक सामाग्री पनि हुन्छन् जसलाई सावधानीपूर्वक हटाउने हो भने केही स्टोरेज खाली हुन्छ । तसर्थ स्मार्टफाेनकाे स्टोरेज स्पेस खाली गर्न यी उपायहरु अपनाउनु पर्दछः', '१. अनावश्यक एपहरु अनस्टल गर्नेःएपहरुले स्मार्टफोनमा स्टोरेजको ठूलो हिस्सा ओगटेका हुन्छन् । त्यसैले आफुले प्रयोग नगर्ने वा प्रायः प्रयोगमा नआउने एपहरु अनस्टल गर्नु पर्दछ ।', '२. फ्रि अप स्पेस अप्सनको प्रयोग गर्नेःयदि तपाइँको स्मार्टफोनमा एन्ड्रोइड ओरियो अपरेटिंग सिस्टम प्रयोग भएको छ भने त्यसमा जंक डाटा हटाउने बिल्टअप फिचर उपलब्ध हुन्छ । स्मार्टफोनमा रहेका जंक डाटा हटाउनका लगि सेटिंग अप्सनमा जाने र त्यहाँ रहेको स्टोरेज खण्डभित्र रहेको फ्रिअप स्पेसनमा ट्याप गरी डिलिट गर्न चाहेका जंक फाइलहरु छनोट गरी डिलिट गर्न सकनुहुन्छ ।', '३. मल्टिमिडिया सामाग्री हटाउनुहोस्ःफोटो तथा भिडियोले मोबाइलको स्टोरेजमा धेरै भाग ओगटेका हुन्छन् । त्यसले आफुलाई अत्यावश्यक बाहेक दोहोरिएका वा अन्य अनावश्यक फोटो, भिडियो तथा म्युजिक फाइल डिलिट गर्नुपर्दछ ।', '४. क्लाउडको प्रयोगःआफ्ना फाइलहरुलाई क्लाउडमा सेभ गरी त्यसलाई आफ्नो स्मार्टफोनबाट डिलिट गर्न सक्नुहुन्छ । उदाहरणका लागि गुगल फोटोज एपमा तपाइँ आफ्ना फोटोहरु निशुल्क रुपमा स्टोर गर्न सकनुहुन्छ । त्यस्तै गुगल ड्राइभ, ड्रपबक्स, वन ड्राइभ आदिजस्ता क्लाउड सर्भिसलाई पनि तपाइँ आफ्ना स्मार्टफोनका डाटा ब्याकअप गर्नमा प्रयोग गर्न सक्नुहुन्छ र त्यसरी ब्याकअप गरिसकेपछि आफ्नो स्मार्टफोनलाई खाली गराउन सक्नुहुन्छ ।', '५. स्मार्टफोन रिसेट गर्नेःयदि माथि उल्लेखित उपायहरुले पनि काम गरेन भने तपाइँ स्मार्टफोनमा फ्याक्ट्री रिसेटको विकल्प प्रयोग गर्न सक्नुहुन्छ । यसले तपाइँको स्मार्टफोनका सबै डाटा डिलिट गरिदिन्छ । तर यसो गर्नुअघि स्मार्टफोनका डाटाहरु कतै ब्याकअप राख्न चाहीँ नबिर्सनुहोला ।', 'एजेन्सी']"
"एप्पलले ल्यायो नयाँ सफ्टवेयर, अब पुराना आइफोन मज्जाले चल्ने","['', 'आइफोन निर्माता अमेरिकी कम्पनी एप्पलले सोमबार आइफोन तथा आइप्याडको अपरेटिङ सिस्टम आइओएसको पछिल्लो संस्करण सार्वजनिक गरेको छ । एप्पलले एक विशेष समारोहबीच आइओएस १२ लञ्च गरेको हो । यो अपरेटिङ सिस्टमबाट आइफोन सिक्स यताका पूराना भर्सनका आइफोनहरु समेत फास्ट चल्नेछन् ।', 'सान जोसमा आयोजित एप्पलको वाषिर्क डेभलपर्स सम्मेलनका क्रममा एप्पलले आइओएस १२ सार्वजनिक गर्यो । एप्पलका अनुसार आइओएस ११ को तुलनामा आइओएस १२ ले कुनैपनि एप दोब्बर छिटो खुलाउनेछ ।', 'एप्पलका अनुसार सन् २०१३ यताका आफ्ना ह्याण्डसेटहरुमा आइओएस १२ ले काम गर्नेछ ।', 'स्मार्टफोन उद्योग परिपक्व बन्दै जाँदा प्रयोगकर्ताले पटक पटक नयाँ डिभाइस किन्नुको साटो सकेसम्म पूरानै डिभाइस चलुन्जेल चलाउने प्रवृत्ति बढिरहेको छ । यस्तोमा कमजोर ब्याट्री भएका कतिपय पूरानो मोडेलका आइफोनलाई नियतबस धिमा गतिमा झारेपछि गत वर्ष एप्पल विवादित बनेको थियो ।', 'एप्पलले सोमबार सार्वजनिक गरेको आइओएस १२ मा प्यारेन्टल कन्ट्रोल फिचर पनि छ । यसबाट अभिभावकहरुले आफ्ना बच्चाबच्चीले आइफोन तथा आइप्याडमा कुनैप्नि एप चलाउन पाउने समयमा पावन्दी लगाउन सक्नेछन् भने कुन एप चलाउने दिने वा नदिने पनि छनोट गर्न सक्नेछन् । रोयटर्सबाट']"
"इन्स्टाग्रामले ल्यायो आफ्नै ‘युट्युब’, एक घण्टाको भिडियो अपलोड गर्न सकिने","['फोटो शेयरिङ एप इन्टाग्रामले प्रयोगकर्ताका लागि लामो भिडियोहरु समेत अपलोड गर्न सकिने फिचर सुरु गरेको छ । आइजीटिभी नामक यस फिचर मार्फत अब प्रयोगकर्ताले एक घण्टासम्मको भिडियो इन्स्टाग्राममा पोष्ट गर्न सक्नेछन् । जबकि अहिले इन्स्टाग्राममा अधिकतम १ मिनेटसम्मको मात्र भिडियो क्लिप पोष्ट गर्न सकिन्छ । इन्स्टाग्रामको यो नयाँ फिचरलाई युट्युब सँग तुलना गरिएको छ ।', 'लामो भिडियोहरु विज्ञापनयुक्त हुने नहुने वा युट्युबमा जस्तै प्रयोगकर्ताले अपलोड गरिएका भिडियोमार्फत भुक्तानी समेत पाउने सम्भावना रहे नरहेको बारेमा पनि केही बताइएको छैन ।', 'बीबीसीसँगको कुराकानीमा इन्स्टाग्रामका संस्थापक केभिन सिस्ट्रोमले चाहिँ भिडियोबाट पैसा कमाउन सकिने/नसकिने कुरा अहिले नै भनिहाल्न कुनै हतार नभएको बताएका छन् ।', 'आइजीटिभीले भिडियोलाई पोट्रेट मोडमा देखाउनेछ, जुन मानिसहरुले आफ्नो स्मार्टफोन हेर्ने प्राकृतिक तरिका रहेको दाबी इन्स्टाग्रामको छ ।', 'विश्लेषकहरुका अनुसार यस नयाँ फिचरले इन्स्टाग्रामलाई सोसल मिडिया उद्योगमा एउटा सशक्त खेलाडीको रुपमा स्थापित गर्न सक्दछ ।', 'उनी भन्छन्, ‘इन्स्टाग्राममा कस्तो शक्ति छ भन्ने कुरा हामीले देख्न अझै बाँकी छ । अहिले इन्स्टाग्रामबाट अन्य सोसल मिडिया प्लाटफर्मलाई उत्पन्न भैरहेको चुनौतीका विषयमा पर्याप्त बहस भइरहेका छन् ।’', 'अहिले इन्स्टाग्राममा एक मिनेटसम्मको भिडियो फिड मोडमा अपलोड गर्न सकिन्छ । जबकि २४ घण्टामा एक्सपाएर हुने इन्स्टाग्राम स्टोरिजमा चाहिँ १५ सेकेण्डसम्मको भिडियो क्लिप पोष्ट गर्न सकिन्छ ।', 'आइजिटिभी के हो ?', 'यो नयाँ प्लाटफर्म छुट्टै एपको रुपमा तथा प्रयोगकर्ताको इन्स्टाग्रामको होमपेजमा पनि उपलब्ध हुनेछ । अहिलेसम्म इन्स्टाग्राममा मोबाइलबाट मात्र भिडियो पोष्ट गर्न सकिन्थ्यो । आइजिटिभी फिचरपश्चात् चाहिँ डेस्कटपबाटै भिडियो क्लिप पोष्ट गर्न सकिनुका साथै क्लिपको लिंक पनि प्राप्त हुन्छ ।', 'हरेक इन्स्टाग्राम प्रयोगकर्ताको यूट्युब जस्तै छुट्टै च्यानल हुनेछ । जहाँ भिडियोहरु स्टोर हुनेछन् ।', 'इस्टाग्राम प्रयोगकर्ताले यो नयाँ फिचर प्राप्त गर्नका लागि एप अपडेट गर्नुपर्नेछ ।', 'युट्युबमा जस्तै आइजिटिभीले पनि भिडियो पोष्ट गर्नेहरुका लागि केही नियमहरु तय गरेको छ । जसअनुसार प्रयोगकर्ताले हिंसक, नग्न तथा अश्लील, विभेदयुक्त तथा घृणा फैलाउने खालका भिडियो पोष्ट गर्न पाउने छैनन् ।', 'बीबीसी']"
नयाँ आइफोनमा चारवटा क्यामरा,"['एप्पल कम्पनीले यो वर्ष तिनवटा नयाँ आइफोन लञ्च गर्नेवाला छ ।', 'दोश्रो पुस्ताको आइफोन एक्स सँगै, एक्स प्लस तथा एलसिडी डिस्प्लेयुक्त ६.१ इन्चको अर्को एक आइफोन एप्पलले बजारमा ल्याउने बताइएको छ ।', 'नयाँ आइफोन एक्स र एक्स प्लसको डिजाइन अनलाइनमा लिक भैसकेको छ । र, सोही आधारमा अनुमान गरिएको छ की आइफोन एक्स प्लसमा वावे पी २० मा जस्तै ट्रिपल रियर क्यामरा हुनेछन् । अर्थात् नयाँ आइफोन एक्स प्लसमा तिनवटा मुख्य र एउटा सेल्फी गरी चारवटा क्यामरा हुनेछन् ।', 'ट्रिपल लेन्स रियल क्यामरा थ्री डी सेन्सिंग प्रविधियुक्त हुनुका साथै उत्कृष्ट जूम फिचरको साथ उपलब्ध हुने बताइएको छ ।', 'आइफोन एक्सको दोश्रो संस्करणमा भने डुअल रियर क्यामरा हुने बताइएको छ ।', 'एप्पलले ल्याउने भनिएको ६.१ इन्चवाला आइफोनको नाम चाहीँ आइफोन नाइन हुनसक्ने बताइएको छ । यसमा विशेष तहसँगै एलसिडी डिस्प्ले हुनेछ । यो सस्तो मूल्यको आइफोनमा एकमात्र रियर क्यामरा रहनेछ ।', 'आगामी सेप्टेम्बरमा एप्पलले आफ्ना नयाँ आइफोन घोषणा गर्नसक्ने विश्वास गरिएको छ । गत वर्ष एप्पलले सेप्टेम्बरमा आइफोन एक्स सार्वजनिक गरेको थियो भने नोभेम्बरबाट बिक्रि सुरु गरेको थियो । तर यो वर्ष भने सेप्टेम्बरमा लञ्च हुनासाथ नयाँ आइफोन बजारमा उपलब्ध गराउने योजना एप्पलको रहेको छ ।', 'एजेन्सी']"
फेसबुक ट्वीटरको विकल्पमा नयाँ सोसल मिडिया खोल्ने घोषणा,"['एकजना चर्चित इन्टरनेट व्यवसायीले फेसबुक तथा ट्वीटरको विकल्पका रुपमा उभिन सक्ने एउटा सोसल मिडिया प्लेटफर्म स्थापना गर्ने घोषणा गरेका छन् ।', 'मेगा अपलोड तथा मेगा जस्ता चर्चित क्लाउड कम्प्युटिङ कम्पनीका संस्थापक समेत रहेका किम डोक्टोमले फेसबुक र ट्वीटरलाई राज्यविरुद्धका गम्भीर अपराधीको संज्ञा दिँदै अब तिनीहरुको विकल्प खोज्ने बेला भएको बताएका छन् ।', 'ट्वीटरमा यसको घोषणा गर्दै उनले सीआर्इएका गोप्य सूचनाहरुको खुलासा गर्ने इडवार्ड स्नोडेन, विकिलिक्सका संस्थापक जुलियन असान्ज र जर्मन ह्याकर एसोसिएसन केओस कम्प्युटर क्लबलाई आफूसँग सहकार्य गर्न आव्हान गरेका छन् ।', 'डोक्टोम हाल अमेरिका सुपुर्दगीको विरुद्धमा न्युजिल्याण्डमा कानूनी लडाइँ लडिरहेका छन् । अमेरिकाले कपिराइट उल्लंघन तथा ठगीको अपराधमा अदालतमा पेश गर्नका लागि डोक्टोमलाई सुपुर्दगी गर्न न्यूजिल्याण्डसमक्ष आग्रह गरिरहेको छ ।', 'ट्वीटर भविष्यमा माइ स्पेस जस्तै अनलाइन घोस्ट टाउन बन्ने भविष्यवाणी गर्दै उनले गोपनीयताको वास्तविक तथा पूर्ण संरक्षणका साथै भरोसायोग्य स्राेत सामाग्रीमाथि शून्य सेन्सरसीप भएको वैकल्पिक सोसल नेटवर्क आवश्यक रहेको बताएका छन् ।', 'डोक्टोमले ट्वीटर अब मृत्युशैयामा पुगिसकेको छ भन्ने तर्क पेश गर्दै यस विषयमा आफ्ना ७ लाख ३२ हजार फलोअर्सकोसँग मत सर्भेक्षण गरेका थिए । त्यसमा सहभागी हुने २० हजार ट्विटर प्रयोगकर्तामध्ये ८९ प्रतिशत उनको तर्कसँग सहमत देखिएका छन् ।', 'सरे विश्वविद्यालयका साइबर सेक्योरिटी विज्ञ प्राध्यापक एलान उडवार्ड चाहिँ यो सबै विषय विश्वासको वरिपरि घुमेको बताएका छन् ।', '‘के तपाइँ फेसबुक र ट्वीटर सञ्चालन गर्नेहरुलाई भन्दा किम डोक्टोम र जुलियन असान्ज आदिलाई विश्वास गर्न सक्नुहुनछ ?’, उनी प्रश्न गर्दछन् ।', 'फेसबुक र ट्वीटरजस्ता सोसल मिडियाहरु पछिल्लो समयमा बढ्दो तनावबाट गुज्रिरहेका र निकै पाठ सिकिरहेका भन्दै उनले नयाँ सोसल मिडियाहरुले पनि यसरी नै सिक्नुपर्ने उनको भनाइ छ ।', 'बीबीसी']"
फेसबुकले देखाउने छैन अब बच्चालाई बन्दुक,"['सोसल नेटवर्किङ साइट फेसबुकले आगामी जुन २१ देखि आफ्नो नीतिमा महत्वपूर्ण परिवर्तन गर्दैछ । अब फेसबुकमा बालबालिकाहरुले बन्दुक तथा त्यससँग सम्बन्धित वस्तुहरुका विज्ञापन देख्नु पर्नेछैन ।', 'अहिले फेसबुक प्रयोग गर्ने हरेक उमेरका व्यक्तिहरुले बन्दुकको स्कोप, होल्स्टर, बन्दुकमा प्रयोग हुने लाइट, स्लिंग्स, साइट्स, बेल्ट तथा सुरक्षा लगायतका विषयका विज्ञापन देख्न सक्दछन् । तर अब फेसबुकमा रहेका यस्ता विज्ञापन बालबालिकाहरुलाई देखाइने छैन ।', 'आफ्नो नीतिको नियमित समीक्षा पश्चात् यस्तो निर्णय गरिएको फेसबुकले जनाएको छ ।', 'उता प्रविधि सम्बन्धी वेबसाइट द भर्जले अमेरिकाका स्कुलहरुमा गोलाबारीका कैयन् घटनाहरु तथा अमेरिकामा भएका गोलीकाण्डका अन्य घटनाहरुलाई मध्यनजर गरी फेसबुकले यस्तो निर्णय लिएको दाबी गरेको छ ।', 'यद्यपि फेसबुकले भने आफ्नो नेटवर्कमा यसअघि नै हतियार, गोलाबारुद, विस्फोटक तथा यस्ता पत्रिकाहरुको बिक्रिमा यसअघि देखि नै रोक लगाइएको बताएको छ ।', 'पछिल्ला दिनहरुमा प्रयोगकताका डाटा चोरी भएको काण्डपछि फेसबुकले डाटा गोपनियताका लागि विभिन्न कदमहरु चाल्दै आएको छ ।', 'आगामी जुलाई २ देखि अब यदि कुनै विज्ञापनदाताले डाटा ब्रोकरको प्रयोग गरेको खण्डमा त्यसको जानकारी प्रयोगकर्तालाई दिइनेछ । डाटा ब्रोकर भनेका त्यस्ता कम्पनी हुन् जसले उपभोक्ताका डाटालाई एकत्रित गरी बिक्री गर्दछन् । यसबाट विज्ञापनदातालाई आफ्नो विज्ञापन लक्षित उपभोक्तासम्म पुराउन सहज हुन्छ ।', '– बीबीसी']"
‘ट्रेण्डिङ टपिक्स’ हटाएर फेसबुकले ल्याउँदैछ नयाँ फिचर,"['फेसबुकले ४ वर्षपछि आफ्नो साइटमा रहेको ट्रेण्डिङ न्यूज फिचर बन्द गर्दैछ ।', 'फेसबुकका एकजना अधिकारीले सञ्चार माध्यमहरुलाई बताए अनुुसार यो फिचर निकै पूरानो भएको र मानिसहरुबीच खासै लोकप्रिय पनि नभएको हुँदा बन्द गर्न थालिएको हो ।', 'उनका अनुसार ट्रेण्डिङ फिचरको विदाइसँगै फेसबुकले एक अर्को नयाँ फिचरको परीक्षण पनि गरिरहेको छ ।', 'समाचार अनुसार अब फेसबुकले ब्रेकिंग न्यूज नामक फिचरको परीक्षण गर्दैछ । यो फिचरलाई प्रकाशकहरुले आफ्नो स्टोरीमा एड गर्न सक्नेछन्, जसबाट स्थानीय समाचारहरु हाइलाइट हुनेछन् ।', 'एक अध्ययन अनुसार ४४ प्रतिशत अमेरिकी वयस्कहरु फेसबुकका माध्यमबाटै समाचार थाहा पाउँछन् । त्यसैले फेसबुकको यो नयाँ फिचर निकै उपयोगी हुने विश्वास गरिएको छ ।', 'फेसबुकको विद्यमान ट्रेंडिङ फिचरमा केही समस्याहरु थिए । यसबाट कुनै एकतर्फी राजनीतिक विचारधारायुक्त समाचार मात्रै ट्रेण्डिङ हुने गरेको पाइएको थियो ।', 'फेसबुकले पछिल्लोपटक उठाएको कदम फेक न्यूजका कारण खप्नु परिरहेको समस्या कम गर्न तथा राजनीतिक सन्तुलन बनाइराख्न सहयोगी हुने बताइएको छ ।', 'स्मरणरहोस् फेसबुकले सन् २०१४ मा ट्रेण्डिङ नामक फिचर नामक लञ्च गरेको थियो । यसले मेन न्यूज फिडको छेउमा मुख्य समाचारका हेडलाइन देखाइदिन्थ्यो । जसबाट प्रयोगकर्ताले त्यसबखत इन्टरनेटमा सबैभन्दा लोकप्रिय तथा चर्चाको समाचारका बारेमा थाहा पाउँदथे ।', 'एजेन्सी']"
सधैको लागि बन्द हुँदै याहु मेसेन्जर,"['याहूको इन्स्टेन्ट मेसेजिङ एप याहू मेसेन्जर आगामी १७ जुलाई देखि सधैंको लागि बन्द हुने भएको छ ।', 'वर्षौँ पुरानो याहू मेसेन्जर अहिले पनि प्रयोग गरिरहेका प्रयोगकर्तालाई नयाँ ग्रुप मेसेजिंग एप स्क्विरल रिडाइरेक्ट गरिनेछ । द नेक्स्ट वेबले याहू मेसेन्जर बन्द हुन लागेको सार्वजनिक गरेको हो ।', 'जुलाईमा बन्द भए पनि आगामी ६ महिनाभित्र भने प्रयोगकर्ताले आफ्नो च्याट हिस्ट्री डाउनलोड गर्न पाउनेछन् ।', 'याहूले पछिल्लो केही महिनादेखिSquirrelएपको परीक्षण गरिरहेको छ । याहू मेसेन्जर बन्द भएसँगै याहूले यस एपलाई सर्वसाधारणका लागि सार्वजनिक गर्नेछ । यद्यपि, अहिले नै यो एप प्रयोग गर्न चाहनेले पनि बिटा भर्सन प्राप्त गर्नका लागि आवेदन गर्न सक्दछन् ।', 'याहू मेसेन्जर च्याट सर्भिस सबैभन्दा पहिले सन् १९९८ मा सार्वजनिक गरिएको थियो । तर समयक्रम सँगै गुगल टक, फेसबुक तथा ह्वाट्सएप आएसँगै याहू मेसेन्जरको लोकप्रियता र प्रयोगकर्ता ह्वात्तै घटेका थिए । याहूले आफ्नो एन्ड्रोइड र आइओएस एप लञ्च गरी आफ्नो मेसेन्जर सर्भिसलाई जिवितै राख्ने कोसिस गरेको थियो । मेसेन्जरको नयाँ भर्सन सन् २०१५ मा लञ्च भएको थियो भने गत अगष्टमा यसको पुरानो भर्सन बन्द गरिएको थियो ।', 'याहू मेसेन्जरको नयाँ एपमा नयाँ डिजाइनसँगै विभिन्न फिचर्स पनि दिइएको थियो । जसमा मुख्य फिचरको रुपमा अनसेन्ड फिचर थियो । जसको माध्यमबाट प्रयोगकर्ताले कसैलाई पठाएका मेसेज पनि फिर्ता लिन सक्दछन् । तर यावत् फिचरका बाबजुत पनि याहू मेसेन्जर आफ्ना प्रतिस्पर्धी ह्वाट्सएप, आइमेसेज तथा फेसबुक मेसेन्जर लगायतलाई पछि पार्न असफल रह्यो ।', 'एजेन्सी']"
फेसबुकले किन मागिरहेको छ प्रयोगकर्ताका निर्वस्त्र तस्वीर ?,"['सोसल साइट फेसबुकले बेलायती प्रयोगकर्ताहरुसँग उनीहरुका निर्वस्त्र तस्वीर पठाउन अनुरोध गरेको छ । बदलाको भावनाले कोही व्यक्तिले कुनैपनि प्रयोगकर्ताका नांगा तस्वीरहरु फेसबुकमा पोष्ट गर्न नपाओस् भन्नका लागि यसो माग गरिएको फेसबुकले जनाएको छ ।', 'यदि तपाइँलाई कसैले आफ्ना अन्तरंग तस्वीरहरु फेसबुकमा पोष्ट गरिदिन्छ कि भन्ने डर छ भने फेसबुकलाई त्यस्ता तस्वीर उपलब्ध गराएर तपाइँ आफ्ना नांगा तस्वीर सार्वजनिक हुनबाट जोगिनुहुन्छ ।', 'फेसबुकले यस्तै प्रविधिको प्रयोग अहिले बालबालिकामाथि दुव्र्यवहारयुक्त तस्वीरलाई फेसबुकमा पोस्ट हुनबाट रोक्नका लागि गरिरहेको छ ।', 'फेसबुकले यस्तो विधिको प्रयोग यसअघि अस्ट्रेलियामा गरेकोमा अब बेलायत, अमेरिका र क्यानडामा पनि सुरु गर्ने कोसिस गरिरहेको छ । फेसबुकका प्रवक्ताका अनुसार बेलायती फेसबुक प्रयोगकर्ताका लागि खुल्ला प्रस्ताव अघि सारिएको छ ।', 'कसरी गर्दछ फेसबुकले यसको प्रयोग ?', 'यदि तपाइँ कुनै तस्वीरका कारण चिन्तामा हुनुहुनछ भने फेसबुकले सल्लाह दिनेछ की आफ्नो पार्टनरसँग यस विषयमा कुरा गर्नुहोस् । बेलायतमा बदलाको भावनाबाट अन्तरंग तस्वीरहरु शेयर गरिएका गुनासो गर्नका लागि हेल्पलाइन रहेको छ । हेल्पलाइनमा उजुरी गरेपछि त्यसका कर्मचारीहरुले फेसबुकसँग सिधा सम्पर्क गर्दछन् र एक लिंक पठाइदिन्छन् । उक्त लिंकमा प्रयोगकर्ताले आफ्नो निर्वस्त्र फोटो अपलोड गर्नुपर्नेछ ।', 'कसले देख्छ त्यो निर्वस्त्र फोटो ?', 'फेसबुकका सुरक्षा विभागका प्रमुख एन्टिगोन डेभिसका अनुसार प्रयोगकर्ताबाट प्राप्त भएका निर्वस्त्र तस्वीरहरु फेसबुकको एउटा पाँच सदस्यीय टोलीले मात्र हेर्नेछ । उक्त समूहका सदस्यहरु प्रशिक्षित समीक्षक हुन् । त्यसरी प्राप्त सबै तस्वीरलाई विशेष डिजिटल फिंगरप्रिन्ट दिइन्छ र त्यसलाई ह्यास भनिन्छ ।', 'त्यसपछि डाटाबेसको रुपमा एउटा कोड बनाएर स्टोर गरिन्छ । यदि कोही दोश्रो व्यक्तिले सोही खाले निर्वस्त्र फोटो फेसबुकमा अपलोड गर्ने कोसिस गर्यो भने फेसबुकमा स्टोर भएको कोड नम्बरसँग जुध्नेछ र जसका कारण त्यो तस्वीरलाई फेसबुक, इन्स्टाग्राम र मेसेन्जरमा आउनुअघि नै ब्लक गरिनेछ ।', 'शत प्रतिशत ढुक्न हुने अवस्था छैन', 'फेसबुक अधिकारी एन्टिगोन डेभिसले स्विकार गरेका छन् की यो प्रविधि पनि शतप्रतिशत सफल हुनेमा ग्यारेन्टी दिन सकिँदैन । किनकी प्रयोगकर्ताको निर्वस्त्र तस्वीरलाई कसैले तोडमोड गरेर पोस्ट गर्यो भने फेसबुकमा रहेको कोडले पत्ता लगाउन सक्दैन । यद्यपि यस्तो कार्यलाई पनि पत्ता लगाउने प्रविधिको विकासमा काम भैरहेको उनले बताएका छन् ।', 'उनका अनुसार यो आइडिया तबमात्र काम लाग्नेछ जब कोही व्यक्तिले फेसबुकमा अपलोड गरिदेलाकी भन्ने डर भएको तपाइँको निर्वस्त्र तस्वीर तपाइँको मोबाइलमा पनि छ । तपाइँसँग नभएको आफ्नो निर्वस्त्र तस्वीर अरु कसैसँग छ भने उसले त्यो फोटो अपलोड गरिदिने कुरालाई रोक्न भने यो प्रविधिले सक्नेछैन ।', 'बीबीसी']"
एप्पल विरुद्धको कानूनी लडाइँमा सामसुङले हार्यो,"['एप्पल र सामसुङ दुनियाका सबैभन्दा ठूला स्मार्टफोन निर्माता कम्पनीको रुपमा रहेका छन् । यी दुई कम्पनीहरु गत सात वर्षयता अमेरिकामा पेटेन्टसँग सम्बन्धित एउटा पेचिलो कानूनी लडाइँ लडिरहेका छन् ।', 'त्यसमध्ये एउटा मुद्दामा गत २४ मे मा फैसला भयो । जसमा एप्पलले जित हात पारेको छ र अब दक्षिण कोरियाली कम्पनी सामसुङले एप्पललाई झण्डै ५८ अर्ब रुपैयाँ जरिवाना तिर्नुपर्नेछ ।', 'अमेरिकाको क्यालिफोर्नियास्थित सेन जोसे अदालतले एप्पलका विभिन्न महत्वपूर्ण फिचर चोरी गरेको विषयमा सामसुंगलाई दोषी ठहराएको छ ।', 'सामसुंगले आफ्ना स्मार्टफोनहरुमा एप्पलका आइफोन तथा आइप्याण्डको डिजाइन तथा फंक्सन नक्कल गरेको कारण देखाउँदै अदालतले यस्तो ठहर गरेको हो ।', 'सामसुंग माथिको आरोप', 'सन् २०११ मा पेटेन्टको विषयमा एप्पल र सामसुंगबीच कानूनी लडाइँ सुरु भएको हो । एप्पलले सामसुंगमाथि आइफोन तथा आइप्याडका राउन्डेड कर्नरका साथै त्यसको आकार र टचस्क्रिनको नक्कल गरेको आरोप लगाएको थियो ।', 'सन् २०१२ मा एक अदालतले सामसुंगले एप्पलका तीनवटा डिजाइन चोरीको गरेको भन्दै दोषी ठहर गर्दै सामसुङमाथि १ अर्ब ५ करोड डलर जरिवाना हुने फैसला गर्यो ।', 'उक्त फैसलामा टिप्पणी गर्दै सामसुङले भनेको थियो, ‘पेटेन्ट कानून कुनै कम्पनीले गोलो छेउँ किनाराको आकारमाथि एकाधिकार कायम गर्नमा समेत प्रयोग गर्नसक्छ भन्ने कुरा दुर्भाग्यपूर्ण छ ।’', 'उक्त फैसलाको विरुद्धमा सामसुङले माथिल्लो अदालतमा अपिल गरेको थियो । जसमा सामसुङले जरिवाना रकमलाई घटाएर २ करोड ८० लाख डलर मात्र कायम गर्नुपर्ने उसको दाबी थियो ।', 'सात वर्षपछि के आयो फैसला ?', 'एउटा आइफोनको कूल मूल्यबाट हासिल हुने लाभको हिसाब जोडेर एप्पलले सामसुंगसँग २५ सय मिलियन डलर क्षतिपूर्तिको माग गरेको थियो ।', 'तर यतिधेरै रकम भुक्तान गर्न रामसुंग तयार भएन र पुनरावेदन गरेसँगै विवाद यति लामो समयसम्म चलिरह्यो । अदालतको पछिल्लो फैसलापछि विज्ञप्ती जारी गर्दै एप्पलले भनेको छ, ‘ हामी यसकारण खुसी छौँ की सामसुङले एप्पलको नक्कल गरिरहेको थियो भन्ने कुरा अदालतले समेत मानेको छ ।’', 'एप्पलले भनेको छ, ‘हाम्रो टिम कडा मेहेनत गरी आफ्ना ग्राहकका लागि नयाँ नयाँ इनोभेटिम प्रडक्ट बनाउँदछ । यो मुद्दा हाम्रो लागि केवल पैसाको लागि मात्र थिएन । ’', 'यद्यपि, सामसुङले चाहिँ अदालतलको पछिल्लो फैसला पनि अमेरिकी सर्वोच्च अदालतको नजिरसँग मेल नखाने दाबी गरेको छ । डिजाइन पेटेन्टका सम्बन्धमा भएको क्षतिका आकारका सन्दर्भमा सर्वोच्च अदालतले यसअघि गरेको फैसला आफ्नो पक्षमा रहेको सामसुङको भनाइ छ ।', 'तर सिंगापुरस्थित रिसर्च फर्म आइडिसीका टेक्नोलोजी विश्लेषक किरनजित कौरका अनुसार यो कुनैपनि कम्पनीका लागि स्पष्ट जित होइन । किनकि एप्पलले साढे २ अर्ब डलर क्षतिपूर्तिको दाबी गरेको थियो । उता सामसुंगले अझै पनि सर्वोच्च अदालत सम्मै अपिल गर्नसक्ने सम्भावनालाई समेत उनी नकार्दैनन् ।', 'उनी भन्छन्, ‘यो अरु साना कम्पनीहरुका लागि पनि चेतावनी जस्तै हो की कमसे कम उनीहरु अमेरिकाजस्तो देशको बजारमा पेटेन्टको उल्लंघन गर्ने प्रयास नगरुन् ।’']"
"नोकियाले बेच्यो ७ करोड मोबाइल फोन, लगानीका लागि जुटायोे १० करोड डलर","['नोकिया ब्राण्डको स्वामित्व रहेको फिनिस कम्पनी एचएमडी ग्लोबलले कम्पनीका प्रडक्टहरुको विस्तार तथा वृद्धि गर्नका लागि १० करोड डलर लगानी संकलन गरेको छ ।', 'गत वर्ष सन् २०१७ मा ७ करोड नोकिया फोन बिक्री गरी १ अर्ब ८० करोड युरो रकम आम्दानी गरेको कम्पनीले यो वर्ष नोकिया स्मार्टफोन दोब्बरको संख्यामा उत्पादन गरी बजारमा पठाउने र मुख्य विश्व बजारमा बिक्री च्यानललाई पनि दोब्बर पार्ने घोषणा गरेको छ ।', '‘हाम्रो लक्ष्य भनेको विश्व स्मार्टफोन बजारमा एउटा अग्रणी खेलाडी बन्ने नै हो । हाम्रो सुरुवाती सफलताले हाम्रो विश्वास मजबुत बनाएको छ कि हामी सन् २०१८ र त्यसपछिका वर्षहरुमा पनि यो वृद्धिदरलाई कायम राख्न सक्दछौँ’, कम्पनीका सीइओ फ्लोरियन सिचेले एक विज्ञप्तिमा भनेका छन् ।', 'नोकिया ब्राण्डको विस्तारका लागि एचएमडीमा थपिएका नयाँ लगानीकर्ताहरुमा डिएमजे एसिया इन्भेस्टमेन्ट अपर्चुनिटी कम्पनी तथा फोक्सकनको भगिनी कम्पनी एफआइएच मोबाइल लगायत छन् ।', 'नोकियाका लागि लगानी जुटाउने कार्य गिन्को भेन्चर्स नामक फन्डमार्फत गरिएको हो । त्यसको अगुवाई जिन फ्रान्कोइस ब्यारिलले गरेका थिए । उनी लामो समयसम्म नोकिया कम्पनीको वरिष्ठ उपाध्यक्षको रुपमा काम गरेका व्यक्ति पनि हुन् ।', 'हाल एचएमडीका प्रडक्टहरु एफआइएच मोबाइल कम्पनीले बनाउने गर्दछ र यी स्मार्टफोनमा गुगलको एन्ड्रोइड प्लेटफर्म प्रयोग हुने गरेको छ । नोकियाको ब्राण्ड र पेटेन्टका लागि एचएमडीले रकम भुक्तान गर्ने गरेको छ तर एचएमडी कम्पनीमा नोकियाको प्रत्यक्ष लगानी चाहीँ छैन ।', 'एचएमडीले पछिल्लो समयमा नोकिया ब्राण्डका विभिन्न स्मार्टफोनहरु एकपछि अर्को गर्दै बजारमा ल्याइरहेको छ । यसका साथै कम्पनीले सन् १९९० को दशक र त्यसपछिका लोकप्रिय नोकिया मोबाइल फोनहरुको पुनः उत्पादन पनि गर्ने गरेको छ ।', 'कुनैबेला विश्वको मोबाइल फोन बजारमा एकछत्र राज गरेको नोकिया कम्पनी समयक्रम सँगै टचस्क्रिन स्मार्टफोनको प्रविधिमा प्रतिस्पर्धा गर्न नसकेपछि टाट पल्टिने अवस्थामा पुग्यो र सन् २०१४ मा कम्पनीको मोबाइल व्यवसाय माइक्रोसफ्ट कम्पनीलाई बेच्यो । अहिले नोकिया कम्पनी टेलिकम नेटवर्क साधनहरुको उत्पादन र व्यापारमा केन्द्रित छ ।', 'नोकिया पूर्व उच्च पदस्थ कर्मचारीहरुले स्थापना गरेको एचएमडी कम्पनीले सन् २०१६ मा माइक्रोसफ्टसँग नोकिया फिचर फोनको व्यवसाय खरीद गरेको हो । साथै कम्पनीले नोकिया कम्पनीसँग आफ्ना स्मार्टफोनमा नोकिया ब्राण्ड प्रयोग गर्न पाउने सम्झौता पनि गरेको हो ।', 'काउन्टरप्वाइन्ट रिसर्चको रिपोर्ट अनुसार गत वर्ष सन् २०१७ मा कम मूल्यका फिचर फोनको बिक्रिमा नोकिया पहिलो नम्बरमा रहन सफल भयो । त्यस्तै स्मार्टफोनको बिक्रीकाे हिसाबले चाहिँ नोकिया ११ औँ नम्बरमा रह्यो ।रोयटर्सको सहयोगमा']"
यी हुन् इतिहासकै लोकप्रिय १० मोबाइल फोन,"['पछिल्ला वर्षहरुमा मोबाइल फोनको डिजाइन तथा फिचर्सको मामिलामा निकै तीव्र रुपमा विकास तथा परिवर्तन भइरहेको छ ।', 'स्मार्टफोन निर्माताहरु आफ्ना प्रडक्टहरुमा अत्याधुनिक प्रविधि प्रयोग गर्न तछाड-मछाड गरिरहेका छन् । तर यति हुँदाहुँदै पनि कतिपय कम्पनीहरु आफ्ना पुराना अत्यधिक लोकप्रिय मोबाइल फोनलाई सम्झिन बाध्य छन् ।', 'यो वर्ष सन् २०१८ को सुरुवातमा नोकियाले आफ्नो कुनै जमानाको सर्वाधिक लोकप्रिय फोन नोकिया ८११० लाई पुनः बजारमा ल्यायो । यो केरा आकारको फोनलाई नोकियाले फोर जी स्वरुपमा ल्याएको हो ।', 'नोकियाको सिको गर्दै मोटोरोलाले पनि आफ्नो चर्चित मोटो रेजर फोन पुनरुत्पादन गर्ने सोँचमा रहेको बुझिएको छ ।', 'यी दुईसँगै मोबाइल फोनको इतिहासमा अरु पनि धेरै चर्चित फोनहरु थिए जसलाई मोबाइल फोनको सुरुवाती चरणमा प्रयोगकर्ताले निकै रुचाए । मोबाइल फोनको इतिहासमा सर्वाधिक लोकप्रिय १० फोन यी हुन्ः', '१. नोकिया ८११०ःपुनः बजारमा ल्याइएको नोकिया ८११० मा VoLTE कलिंग फिचर रहेको छ र यसले फोर जी सपोर्ट गर्दछ । यो स्मार्ट फिचर अपरेटिंग सिस्टमबाट चल्दछ भने क्वालकोम २०५ डुअल कोर प्रोसेसर यसमा रहेको छ । ४ जिबी स्टोरेज, ५१२ एमबी र्\u200dयाम\xa0 तथा १५०० मिलिएम्पियर आवरको ब्याट्रीयुक्त यो फोनमा २ मेगापिक्सेलको क्यामरा पनि छ । यसमा चर्चित स्नेक गेम इनबिल्ट छ ।', 'स्मरण रहोस् नोकियाको तत्कालीन ८११० मोडेल चर्चित हलिउड साइन्स फिक्सन फिल्म द म्याट्रिक्समा पनि देखाइएको थियो । नोकियाको ८११० मोबाइल् फोन सन् १९९६ मा बजारमा आएको हो । यसको किप्याड छोप्ने स्लाइडिङ कभर थियो र प्रयोग गर्नका लागि कभरलाई तल स्लाइड गर्नु पर्दथ्यो । आएको कल उठाउनका लागि पनि कभरलाई स्लाइड गर्नुपर्दथ्यो ।', '२. मोटोरोला स्टार ट्याकःसन् १९९६ मा सार्वज्निक भएको यो फोन मोबाइल इतिहासकै पहिलो फ्लिप स्टाइल फोन हो । यो टूजी फोनले मोनो रिंगटोन, भाइब्रेसन अलर्ट सपोर्ट गर्दथ्यो ।', '३. नोकिया ३३१०ःनोकिया विना मोबाइलको इतिहास पूरा हुँदैन । फिनल्याण्डको कम्पनी नोकियाले धेरै आइकोनिक मोबाइल फोन बनायो । त्यसमध्ये नोकिया ३३१० सर्वाधिक लोकप्रिय फोन मध्येको एक हो । ढुंगाजस्तै बलियो यो फोन सन् २००० मा बजारमा आएको हो ।', '४. नोकिया ११००ःमोेबाइल फोनको इतिहासमा सबैभन्दा धेरै बिक्री हुने फोनमध्येको एक हो यो । सन् २००० मा लञ्च भएको नोकिया ११०० मा फ्लास लाइट हुनुका साथै ५० वटा टेक्स्ट मेसेज संग्रहित गर्न मिल्ने र विभिन्न खाले रिंगटोन राखिएको थियो ।', '५.नोकिया ६६००ःसन् २००३ मा लञ्च भएको यो फोन नोकियाको पहिलो स्मार्टफोन हो । सिम्बियन अपरेटिंग सिस्टमबाट चल्ने नोकिया ६६०० मा ०.३ मेगापिक्सेलको भिजिए क्यामरा थियो र त्यसबाट भिडियो कल पनि गर्न सकिन्थ्यो । ६ एमबी इन्टर्नल मेमोरी भएकोमा एक्टर्नल मेमोरी थप गर्न सकिन्थ्यो ।', '६.नोकिया ९२१० कम्युनिकेटरःयो नोकियाको बिजनेस क्लास स्मार्टफोन हो । यसबाट ल्यापट जस्तै मिनी किबोर्ड उपलब्ध थियो । सन् २००० मा लञ्च भएको यो फोनमा रंगीन स्क्रिन थियो । यो फोनबाट फ्याक्स पठाउन तथा प्राप्त गर्न पनि सकिन्थ्यो । साथै यसबाट इन्टरनेट तथा इमेल पनि प्रयोग गर्न सकिन्थ्यो ।', '७.मोटो\xa0RAZR V3 :यो मोबाइल फोन बजारमा स्टाइल भित्राउने पहिलो फोन थियो । मोटोरोलाले सन् २००३ मा लञ्च गरेको यो फोल्डेबल फोन हो । यसको स्लिक डिजाइन, आल्मुनियम बडी तथा बाहिरी काँचको स्क्रिन निकै रुचाइएको थियो ।', '८. इरिक्सन टी २८:सन् १९९९ मा रिलिज भएको यो फोन त्यस समयको सबैभन्दा पातलो मोबाइल फोन थियो । यसको तौल ८३ ग्राम मात्र थियो । यसमा डुअल ब्याण्ड जिएसएम हुनुका साथै २५० वटा नम्बरसम्म भण्डार गर्न सकिने फोनबुक थियो । साथै यसमा केही क्लासिक गेमहरु पनि थिए । यो फोनमा आफ्नो रिंगटोन त थिए नै प्रयोगकर्ता आफैले पनि रिंगटोन कम्पोज गर्न सक्दथे ।', '९.ब्लाकबेरी पर्ल ८१००:यद्यपि, अहिले ब्लाकबेरीको चुरीफुरी समाप्त भैसकेको छ, तथापि कुनै समयमा ब्लाकबेरीका मोबाइल् फोनहरु बिजनेस क्लास कम्युनिकेसनको पर्यायको रुपमा थिए । सन् २००६ मा लञ्च भएको पर्ल ८१०० यसको एक उदाहरण हो । यसमा १.३ मेगापिक्सेलको क्यामरा, कलर स्क्रिन, सेक्योरिटी फिचर, स्योर टाइप किबोर्ड, नेभिगेसन फिचर आदि उपलब्ध थिए ।', '१०. नोकिया एन–गेज:नोकिया कम्पनीको यो पहिलो त्यस्तो मोबाइल फोन थियो जसलाई गेमिङ कन्सोलका रुपमा पनि प्रयोग गर्न सकिन्थ्यो । यो ह्याण्डसेटको साइडपट्टि इयरपिस र माइक्रोफोन थियो । यसको नामले जस्तै यो ग्याजेटले प्रयोगकर्तालाई अवश्यपनि लामो समय इन्गेज बनाइरहन सक्थ्यो ।', 'एजेन्सीको सहयोगमा']"
जिमेलमा आफैं डिलिट हुने इमेल कसरी पठाउने ?,"['गुगलले हालै जिमेलमा महत्वपूर्ण परिवर्तन गर्दै विभिन्न फिचर्स थप गरेको छ जसले प्रयोगकर्ताको प्राइभेसीलाई बढावा दिनुका साथै इमेल प्रेषकलाई आफूले पठाउने इमेलमाथि बढी नियन्त्रण प्रदान गरेको छ । त्यसमध्ये सबैभन्दा चर्चा तथा विवादमा रहेको फिचर हो, कन्फिडेन्सियल मोड ।', 'यो फिचरले इमेल प्रेषकलाई आफ्नो गोपनियता कायम राख्न सहयोग गरेको भएता पनि यसको आलोचना पनि भएको छ ।', 'आखिर जिमेलको कन्फिडेन्सियल मोड के हो ? निश्चित समयपछि आफै डिलिट हुने इमेल कसरी पठाउने ?', 'जिमेलको कन्फिडेन्सियल मोड फिचर केवल पिसी ब्राउजरमा मात्र उपलब्ध छ । एन्ड्रोइड र आइओएस एपमा यो उपलब्ध छैन ।', 'यो फिचरमार्फत प्रयोगकर्ताले आफ्ना संवेदनशील तथा गोप्य इमेलहरु पासकोड हालेर सुरक्षित बनाउन सक्दछन् जसबाट यस्ता इमेल फरवार्ड हुँदैनन् र निश्चित समयपछि आफै डिलिट हुन्छन् ।', 'साथै यस्ता खाले इमेल प्रापकले प्राप्त भएका इमेलहरु डाउनलोड गर्न, कपी तथा पेस्ट गर्न अनि फरवार्ड गर्न सक्दैनन् । यस्ता इमेल प्रिन्ट गर्ने उपाय भनेको केवल स्क्रिनसट गरेर वा फोटो खिचेर मात्र सम्भव हुन्छ ।', 'कसरी पठाउने यस्तो सुरक्षित तथा गोप्य इमेल ?', 'जिमेलको कन्फिडेन्सियल मोडमा जानका लागि जिमेलमा लगइन गरी सेटिंग्स आइकनमा क्लिक गर्नुपर्दछ । त्यसपछि त्यहाँ रहेको Click New Gmail छनोट गर्नुहोस् । त्यसपछि केही बेरमै नयाँ इन्टरफेस तथा फिचर्स सहितको जिमेल लोड हुन्छ ।', 'त्यसपछि जिमेलमा रहेको Compose मा क्लिक गर्ने', 'त्यसपछि दायाँ तलपट्टि रहेको Turn on Confidential mode\xa0नामक अप्सनमा क्लिक गर्ने', 'त्यहाँ एक्सपाइरी डेट र पासकोर्ड सेट गर्ने । यदि एसएमएस पासकोड सेट नगर्ने हो भने प्रापकले सिधै तपाइँले पठाएको इमेल खोल्न सक्दछ । पासकोड सेट गर्नका लागि प्रापकको मोबाइल नम्बर इन्ट्री गरिदिनुपर्दछ । त्यसो गर्दा तपाइँले जिमेलमा इमेल पठाउँदा बित्तिकै प्रापकले आफ्नो मोबाइलमा एसएमएस मार्फत पासकोड प्राप्त गर्दछ । सोही पासकोड हालिसकेपछि मात्र उसले तपाइँले पठाएको इमेल खोल्न सक्दछ ।', 'एजेन्सीको सहयोगमा']"
१६ सय आइटी विशेषज्ञ र इन्जिनियरलाई बेलायतले भिसा दिएन,"['बेलायती कम्पनीहरुले गत डिसेम्बरदेखि मार्चसम्म जागिरको लागि अफर गरेका १६ सय आइटी विशेषज्ञ र इन्जिनियरले बेलायतको भिसा नै पाउन सकेनन् ।', 'बेलायत प्रवेशको लागि तोकिएको मासिक सीमाभन्दा धेरैले आवेदन दिएकाले उनीहरुलाई भिसा नदिइएको हो ।', 'आलोचकहरुले भने यस्तो अध्यागमन नीतिले उच्च प्रविधिको अर्थतन्त्र विकास गर्ने सरकारको प्रयासलाई नै असर गर्ने बताएका छन् ।सरकारले भने रोजगारदाता कम्पनीले देशभित्रकै नागरिकहरुलाई प्राथमिकता दिनुपर्ने बताएको छ ।', 'साइन्स र इन्जिनियरिङ क्याम्पेन -केस) का कार्यकारी निर्देशक डा. साराह मैनका अनुसार साइन्स, इन्जिनियरिङलगायत केही क्षेत्रमा आवश्यक जनशक्तिको अभाव छ त्यसैले यी क्षेत्रलाई होम अफिसको सीमाबाट मुक्त गर्नुपर्छ ।', '‘तर, दुखको कुरा के छ भने यो नीतिले सरकार, रोजगारदाता र आमनागरिक कसैको पनि हित गर्दैन’, उनले भनिन् ‘सरकारले बेलायत राम्रो र उत्कृष्टको लागि सँधै खुला छ भन्ने मन्त्र उच्चारण गर्छ, तर त्यस्ता मानिसहरुलाई नै अस्वीकार गर्छ ।’', 'सन् २०१७ को डिसेम्बरदेखि सन् २०१८ को मार्चसम्ममा मात्रै होम अफिसले अनपेक्षित रुपमा रोजगारदाताहरुबाट उच्च मात्रामा आवेदनहरु प्राप्त गर्\u200dयो । जसले युरोपियन युनियन बाहिरका मानिसहरुलाई जागिरको लागि अफर गरेका थिए ।', 'हालकी प्रधानमन्त्री टेरेसा मे गृहमन्त्री भएको बेलामा टायर-२ नामक भिसा प्रणाली लागू गरेर युकेमा युरोपियन युनियन बाहिरबाट दक्ष कामदार बढाउने सोच लिएकी थिइन् ।', 'रोजगारदाताहरुले बाहिरबाट मानिस ल्याउनको लागि उनीहरुले युकेमा उनीहरुले खोजेजस्तो आवेदक नभेटेको कुरा देखाउनुपर्थ्यो । सन् २०१७ डिसेम्बरसँगमा ६ वर्षमा जम्मा एकपटक २०१५ को जुनमा सीमा बढाइएको थियो जतिखेर ६६ जना आवेदकहरुलाई इन्जिनियरिङको लागि भिसा दिइएको थिएन ।', 'अहिले वर्षमा २० हजार ७ सयको सीमा तोकिएको छ महिनाको १६ सयको दरले ।\xa0होम अफिसको तथ्याङ्क अनुसार डिसेम्बर, जनवरी र फेब्रुअरीमा झण्डै\xa0आधा जति आवेदकलाई भिसा दिइएन भने मार्चमा भिसा अस्वीकारको दर बढेर ५० प्रतिशतभन्दा पनि बढी नाघेको छ ।']"
मंगल ग्रहमा हेलिकप्टर पठाउने नासाको योजना,"['अमेरिकी अन्तरीक्ष संस्था नासाले इतिहासमै पहिलोपटक मंगल ग्रहमा हेलिकप्टर प्रक्षेपण गर्ने भएको छ ।', 'सन् २०२० मा नासाले प्रक्षेपण गर्ने मार्स हेलिकप्टर मंगल ग्रहको सतहमा अवतरण गरेसँगै त्यहाँ रहेको नासाको मार्स रोभरसँग संयोजन हुनेछ ।', 'नासाको डिजाइन टिमले यस हेलिकप्टरको डिजाइनका लागि पछिल्लो ४ वर्षदेखि मेहेनत गरिरहेका छन् र यसको आकारलाई घटाएर सफ्टबल जत्रै बनाउन सफल भएका छन्, जसको तौल १८ सय ग्राम रहेको छ ।', 'यो मंगल ग्रहको वायुमण्डलमा उडान भर्नसक्ने गरी डिजाइन गरिएको छ, जहाँको वायुमण्डल पृथ्वीको भन्दा १ सय गुणा पातलो छ ।', 'स्मरण रहोस् सन् १९८० को दशकमा तत्कालिन सोभियन संघले दुईवटा बेलुन शुक्र ग्रहको वायुमण्डलमा छाडेको थियो । तर नासाले मंगल ग्रहमा पठाउने हेलिकप्टर अर्को ग्रहको वायुमण्डलमा उडान भर्ने हावा भन्दा गह्रौँ पहिलो यान हुनेछ ।', 'नासाको वायुमण्डलमा उडान भर्ने हेलिकप्टरको पंखा प्रति मिनेट ३ हजार पटक घुम्नेछ, जुन पृथ्वीमा उडान भर्ने साधारण हेलिकप्टरको तुलनामा १० गुणा बढी हो ।', 'बीबीसी']"
"एप्पलले जित्यो सामसुङ विरुद्धको मुद्दा, ५७ अर्ब क्षतिपूर्ति","['अमेरिकी कम्पनी एप्पल र दक्षिण कोरियाली कम्पनी सामसुङबीच ७ वर्षदेखि चलिरहेको पेटेन्ट डिजाइन चोरीको मुद्दा एप्पलले जितेको छ ।', 'सोसँगै एप्पलले सामसुङबाट झण्डै ५७ अर्ब रुपैयाँ बराबरको रकम क्षतिपूर्तिबापत पाउनेछ ।', 'डिजाइन चोरीको मुद्दामा अमेरिकी अदालतले सामसुङलाई दोषी ठहर गर्दै एप्पललाई क्षतिपूर्ति रकम दिन सामसुङका नाममा आदेश दिएको हो ।', 'स्मरण रहोस् एप्पलले सामसुङ विरुद्ध सन् २०११ मा एक मुद्दा दर्ता गरेको थियो । एप्पलको पेटेन्ट रहेको आइफोनको डिजाइन सामसुङले चोरी गरेको आरोप लगाइएको थियो । सुरुवाती फैसलामा पनि अदालतले सामसुङलाई दोषी ठहर गर्दै १ अर्ब डलर क्षतिपूर्तिको फैसला गरेको थियो । क्षतिपूर्ति रकम निकै बढि रहेको भन्दै सामसुङले पुनरावेदन गरेको थियो ।', 'माथिल्लो अदालतले पुनः सामसुङलाई नै दोषी ठहर गर्यो । तर क्षतिपूर्ति रकम चाहीँ केही घटायो ।', 'एप्पलले अदालतको फैसलाप्रति खुसी व्यक्ति गर्दै आफ्नो लागि उक्त मुद्दाको जित पैसा भन्दा ठूलो रहेको जनाएको छ ।', 'सामसुङले तीनवटा डिजाइन पेटेन्ट र दुईवटा युटिलिटी पेटेन्ट चोरी गरेको आरोप एप्पलले लगाएको थियो ।', 'पेटेन्ट चोरीमा झण्डै ५७ अर्ब क्षतिपूर्तिको फैसला गरेको अदालतले पेटेन्ट फंक्सन नष्ट गरेको छुट्टै मुद्दामा सामसुङमाथि झण्डै ५५ करोड जरिवाना सुनाएको छ ।', 'एजेन्सी']"
"युट्युबमा नयाँ फिचर, अब विश्राम गर्न सम्झाउने","['आफ्ना प्रयोगकर्ताकालाई प्रविधि र जिन्दगीबीच तालमेल कायम गर्न सहयोग गर्नका लागि गुगलले लगातार नयाँ फिचर्स ल्याइरहेको छ । अब पालो छ, युट्युबको ।', 'हालै सम्पन्न गुगलको डेभलपर मेला Google I/O\xa0 मा गुगलले एक सुस्वास्थ्य अभियानको घोषणा गरेको थिए । जसका माध्यमबाट प्रयोगकर्ताले उनीहरुको डिजिटल आनीबानी तथा डिभाइस प्रतिको लतलाई बुझ्नमा सहयोग मिल्दछ ।', 'भिडियो स्टि्रमिंग साइट युट्युब पनि यो अभियानको हिस्सा हो । जसमा प्रयोगकर्ताले केही समयका लागि आफ्नो अनलाइन संसारबाट केहीबारेका लागि विश्राम लिन पाउनेछन् ।', 'स्मरणीय छ की युट्युब एन्ड्रोइड एपको नयाँ भर्सनमा Take a Break\xa0 नामको नयाँ फिचर लञ्च हुँदैछ ।', 'युट्युबको टेक अ ब्रेक फिचर मोबाइल् एपको सेटिंग स्क्रीनमा उपलब्ध छ । प्रयोगकर्ताले युट्युब हेरिरहेको बेला १५, ३०, ६० वा १८० मिनेटको अन्तरालको रिमाइन्डर सेट गर्न सक्दछन् । यसो गरिसकेपछि छनोट गरिएको समयमा युट्युबले चलिरहेको भिडियो रोक्नेछ ।', 'भिडियो रोकिनु भनेको ‘अब आखालाई केही समय विश्राम दिनुहोस्’ भन्ने सूचनाको रुपमा ग्रहण गर्दै युट्युब एप बन्द गरी आँखालाई विश्राम दिने मौका हुनेछ । वा रिमाइन्डर रद्द गरी पुनः भिडियो हेर्ने विकल्प पनि रहनेछ । लामो समयसम्म स्मार्टफोन स्क्रीनमा भिडियो हेर्दा आँखालाई नकारात्मक असर पर्ने भएकाले समय समयमा स्क्रीनबाट आँखालाई हटाएर विश्राम दिनु स्वास्थ्यका लागि लाभदायक हुने विज्ञहरुले बताउँदै आएका छन् ।', 'यो सँगै युट्युबको नोटिफिकेसन मेनुमा दुई अरु नयाँ फिचर पनि थपिएको छ । त्यसमा एउटा Disable sounds & vibrations रहेको छ । यसबाट युट्युब एन्ड्रोइड एपमा एक निश्चित समयका लागि सबै नोटिफिकेसन्स साउन्ड निस्क्रिय पार्न सकिन्छ । त्यस्तै अर्को फिचर Scheduled Digest\xa0 रहेको छ । यसबाट प्रयोगकर्ताले एक दिनमा एकपटक मात्र सबै नोटिफिकेसन प्राप्त गर्नेछन् ।', 'टेक अ ब्रेक तथा दुई नयाँ नोटिफिकेसन फिचरहरु युट्युब एपको लेटेस्ट भर्सन १३.१७.५५ मा उपलब्ध छ ।एजेन्सी']"
"फेसबुक, ट्विटर चलाउँदा कर तिर्नुपर्ने !","['', 'युगाण्डाको संसदले फेसबुक लगायतका सोसल मिडियाको प्रयोग गर्ने नागरिकमाथि कर लगाउने कानून स्विकृत गरेको छ ।', 'उक्त कानून अनुसार फेसबुक, ह्वाट्सएप, भाइबर तथा ट्विटर जस्ता सोसल प्लेटफर्म प्रयोग गर्ने मानिसहरुले हरेक दिन झण्डै ५ रुपैयाँ बराबरको रकम कर तिर्नुपर्नेछ ।', 'राष्ट्रपति योवेरी मुसेवनीले उक्त कानूनको समर्थन गर्दै सोसल मिडियामा अफवाह रोक्नका लागि यस्तो कानून लागू गर्न लागिएको बताएका छन् ।', 'यो कानून आगामी जुलाई १ तारेखदेखि लागू हुनेछ । तथापि कानून कसरी कार्यान्वयन हुने भन्ने विषयमा अझैपनि असमन्जस्यताको अवस्था रहेको बताइएको छ ।', 'संसदले पारित गरेको नयाँ अन्तशुल्क कर सम्बन्धी कानूनमा अन्य धेरै खाले नयाँ कर पनि रहेका छन् । जसमा मोबाइल मनी ट्रान्सफरमा समेत एक प्रतिशत कर तिर्नुपर्ने प्रावधान रहेको छ । यस्तो कानूनले युगान्डाका गरीब नागरिकहरु नराम्रोसँग प्रभावित हुने आशंका गरिएको छ ।', 'युगाण्डाका अर्थमन्त्री डेभिड बहाटीले संसदमा बोल्दै पछिल्लोपटक बढाइएको करले देशको राष्ट्रिय ऋण कम गर्न सहयोग गर्ने बताएका छन् ।', 'केही सन्देश पनि छ', 'यद्यपि विशेषज्ञ तथा कतिपय इन्टरनेट सर्भिस प्रदायकहरुले सोसल मिडियामा लगाइने दैनिक करप्रति सन्देह व्यक्त गर्दै नयाँ कर कानून कार्यान्वयनप्रति प्रश्न उठाएका छन् ।', 'युगाण्डा सरकारले मोबाइलको सिमकार्ड दर्ताको मुद्दासँग पनि जुधिरहेको छ । रोयटर्सका अनुसार देशमा २ करोड ३० लाख मोबाइल प्रयोगकर्ता रहेका छन् । जसमध्ये केवल १ करोड ७० लाखले मात्र इन्टरनेट प्रयोग गर्दछन् ।', 'यद्यपि यो नयाँ कानून कार्यान्वयन गर्न सजिलो छैन । को मानिसले सोसल मिडिया प्रयोग गरेको छ र कसले छैन भन्ने कुरा पत्ता लगाउन पनि गाह्रो छ ।', 'स्मरण रहोस् राष्ट्रपति मुसेवनीले मार्च महिनादेखि नै यस कानून लागू गर्ने विषयमा वकालत सुरु गरेका थिए । उनले अर्थ मन्त्रालयलाई एक पत्र लेख्दै सोसल मिडियामा कर लगाउनु देशको हितमा हुनेछ र यसले अफवाहबाट मुक्त हुन सहयोग गर्नेछ ।', 'तर अर्थ मन्त्रालयले चाहीँ सोसल मिडियाको प्रयोग शिक्षा र अनुसन्धानमा पनि भैरहेको भन्दै यसमा कर लगाउन नहुने बताउँदै आएको थियो ।', 'आलोचकहरुले सोसल मिडिया प्रयोगकर्तामाथि कर लगाउने कानूनले अभिव्यक्ति स्वतन्त्रतामा बाधा पूराउने टिप्पणी गरेका छन् ।', 'तर राष्ट्रपतिले चाहीँ नयाँ कानूनले मानिसहरुको इन्टरनेट खपत कम हुने र यसले आर्थिक बचत हुने बताएका छन् ।', 'युगान्डामा सत्तापक्ष र विपक्षी दुबैका लागि सोसल मिडिया महत्वपूर्ण साधन बन्दै आएको छ । त्यहाँ सन् २०१६ मा राष्ट्रपति चुनावका बेला सोसल मिडियामा रोक लगाइएको थियो । चुनावका बेला झुट नफैलियोस् भनेर त्यस्तो गरिएको राष्ट्रपति मुसेवनीले प्रष्टिकरण दिएका थिए ।', 'बीबीसी']"
"लिक भयो तस्वीर, यस्तो हुनेछ नोकिया एक्स","['नोकिया ब्राण्डका स्मार्टफोन उत्पादन गर्ने एचएमडी ग्लोबल कम्पनीले अहिलेसम्म बजारमा विभिन्न ५ वटा नोकिया स्मार्टफोन लञ्च गरिसकेको छ ।', 'आफ्नो फ्लागसीप ह्याण्डसेट नोकिया एक्स छिटै नै सार्वजनिक गर्ने तयारी अहिले कम्पनीले गरिरहेको छ । र, आगामी मे १६ मा नोकिया एक्स लञ्च हुनेछ ।', 'नोकिया एक्सको बारेमा लामो समयदेखि चर्चा परिचर्चा भैरहेको छ । र, यसबीचमा हालै केही अनलाइनहरुमा यो फोनका केही तस्वीरहरु पनि लिक भएका छन् ।', 'चिनिया माइक्रो ब्लगिङ साइट विबो तथा चिनिया अनलाइन इलेक्ट्रोनिक्स रिटेल सनिंग डट कममा नोकिया एक्सका केही प्रष्ट तस्वीरहरु पोष्ट गरिएको छ ।', 'ती तस्वीरहरुबाट आसन्न नोकिया एक्सका कतिपय विशेषताहरु छर्लंग हुन्छन् । तस्वीरमा स्मार्टफोनको निलो रंगको भेरिएन्ट देखाइएको छ । जसमा एलइडी फ्लाससँगै डुअल रियर क्यामरा देखिएको छ ।', 'अर्को एंगलको एक तस्वीरमा फोनको माथिल्लो भागमा ३.५ एमएमको हेडफोन ज्याक पनि देखिन्छ । त्यस्तै डिस्प्लेको तल्लो भागमा नोकियाको ब्राण्ड लोगो पनि राखिएको छ ।', 'यसअघि चीनकै एक सर्टिफिकेसन वेबसाइट टेनाले पनि नोकिया एक्सका अनुमानित तस्वीरहरु सार्वजनिक गरेको थियो ।', 'अहिलेसम्म प्राप्त जानकारी अनुसार नोकिया एक्समा १.८ गिगाहर्जको अक्टाकोर प्रोसेसर, एन्ड्रोइड ८.१ ओरियो अपरेटिंग सिस्टम रहनेछ । त्यस्तै ३ जिबी, ४ जिबी र ६ जिबी गरी तिनवटा भेरिएन्टमा स्मार्टफोन उपलब्ध हुनेछ जसमा ३२ तथा ६४ जिबी स्टोरेजको अप्सन रहनेछ ।', 'नोकिया एक्समा २२८० गुणा १०८० पिक्सल युक्त ५.८ इन्टको फुल एचडी डिस्प्ले हुनेछ । साथै यसमा ३ हजार मिली एम्पियर आवर क्षमताको ब्याट्री हुनेछ ।', 'नोकिया एक्सको मूल्यका बारेमा चाहीँ कुनै तथ्य बाहिर आएको छैन ।', 'एजेन्सीको सहयोगमा']"
ह्वाट्सएपमा ब्लक त हुनुभएन ? यसरी थाहा पाउनुहोस्,"['ह्वाट्सएप प्रयोगकर्ताका लागि कसैलाई ‘ब्लक’ गर्ने फिचर निकै उपयोगी फिचरको रुपमा रहेको छ । यो फिचरको विशेषता के भने प्रयोगकर्ताले कुनै अपरिचित वा कन्ट्याक्ट लिस्टमा रहेका ह्वाट्सएप प्रयोगकर्तालाई ब्लक गर्न सक्दछन्, ब्लक हुनेवालालाई पत्तै नदिइकन ।', 'तपार्इंले ब्लक गरेको ह्वाट्सएप नम्बर प्रयोगकर्ताले तपार्इंलाई कल तथा मेसेज गर्न सक्दैन ।', 'लास्ट सीन अर्थात् अन्तिमपटक ह्वाट्सएपमा अनलाइन भएको समय पनि सेटिंग्सको माध्यमबाट लुकाउन सकिन्छ । जसका कारण यो पत्ता लगाउन गाह्रो हुन्छ कि तपार्इंलाई कुनै ह्वाट्सएप प्रयोगकर्ताले ब्लक गरेको छ कि छैन ?', 'तर एउटा सानो जुक्तिले तपार्इंलाई यो द्विविधाबाट मुक्ति दिनेछ । सम्बन्धित प्रयोगकर्ताले तपाइँलाई ह्वाट्सएपमा ब्लक गरे नगरेको कुरा यो जुक्तिबाट थाहा पाउन सकिन्छ । यी कुराहरुबाट तपाइँ थाहा अनुमान लगाउन सक्नुहुन्छ की कसैले तपाइँलाई ह्वाट्सएपमा ब्लक गरेको छः', '· यदि तपाइँले कुनै ह्वाट्सएप प्रयोगकर्ताको लास्ट सिन देखिरहनु भएको छैन भने हुनसक्छ तपायँले उसले ब्लक गरेको छ ।', '· यदि तपाइँले ह्वाट्सएपको कन्ट्याक्ट लिस्टमा रहेको कुनै व्यक्तिको प्रोफाइलमा वा त्यसमा हुने कुनैपनि बदलाव देख्नुभएको छैन भने ।', '· ह्वाट्सएपमा मेसेज वा कल गर्न नसक्नु ।', '· प्रयोगकर्तालाई कुनैपनि ग्रुपमा एड गर्न नसक्नु । एड गर्न खोज्दा एरर को मेसेज आउनु आदि ।', 'उल्लेखित केही तरिकाहरु हुन् जसको माध्यमबाट तपाइँ कसैले आफुलाई ह्वाट्सएपमा ब्लक गरे नगरेको थाहा पाउन सक्नुहुन्छ ।', 'एजेन्सीको सहयोगमा']"
एप्पलको नयाँ आइफोन १ घण्टाभित्रै फुलचार्ज हुने,"['एप्पलले यो वर्ष सन् २०१८ मा सार्वजनिक गर्ने आइफोनका लागि तयारी गरिरहेको छ । र, यहीँ तयारीका बीच एउटा नयाँ खबर सार्वजनिक भएको छ । समाचार अनुसार एप्पलले नयाँ आइफोन सँगै नयाँ खाले चार्जर पनि ल्याउनेछ जसले आइफोनलाई तिव्र गतिमा चार्ज गर्नेछ । साथै यो चार्जरले म्याकबुकलाई पनि चार्ज गर्नेछ ।', 'यतिमात्र होइन यो चार्जिङ केवलले तिव्र गतिमा डाटा ट्रान्सफर समेत गर्न सक्नेछ ।', 'चार्जर ल्याब नामक वेबसाइटको रिपोर्ट अनुसार आगामी आइफोनसँगै १८–वाट युएसबी टाइप सी लाइटनिङ फास्ट चार्जर उपलब्ध हुनेछ ।', 'रिपोर्ट अनुसार १८ वाट फास्ट चार्जिङ एडाप्टरबाट हालको चार्जरको तुलनामा दोब्बर छिटो आइफोन चार्ज हुनेछ । हालको चार्जरको अडाप्टर ५ वाटको हुने गरेको छ ।', 'आइफोन एट, एट प्लस तथा आइफोन एक्सले फुल चार्ज हुनका लागि ९० देखि १२० मिनेटसम्मको समय लिने गरेका छन् ।', 'यो नयाँ चार्जरको प्रयोगले एक घण्टाभित्रमै आइफोन फुल चार्ज हुने बताइएको छ । साथै उक्त चार्जरको केवललाई आइफोन र म्याकबुकको बीचमा जोडेर तिव्र गतिमा डाटा ट्रान्सफर गर्न पनि प्रयोग गर्न सकिनेछ ।', 'यद्यपि एप्पलको आइफोन एक्स, आइफोन एट तथा एट प्लसमा फास्ट चार्जिंग फिचर रहेको छ । तर एप्पलको विद्यमान चार्जर नै आइफोनलाई छिटो चार्ज गर्नसक्ने क्षमताको छैन । सोही कारण एप्पलले यो वर्ष आगामी आइफोनसँगै तिव्र गतिको चार्जर पनि ल्याउनेछ ।', 'समाचार अनुसार एप्पलले यो वर्ष सन् २०१८ मा तिनवटा आइफोन सार्वजनिक गर्नेछ । जसमध्ये एउटा ६.१ इन्च स्क्रिन तथा थ्री डी टच फिचर समेत भएको हुनेछ ।', 'एजेन्सी']"
"नोकिया एक्स सिक्स लञ्च, के के छन् फिचर्स ?","['चीनको बेइजिङमा बुधबार नोकिया एक्स सिक्स स्मार्टफोन सार्वजनिक गरिएको छ । स्मार्टफोनको रुपमा एचएमडी ग्लोबलले नोकिया एक्स सिक्स लञ्च गरेको हो ।', 'यो स्मार्टफोनमा ए आई तथा एचडिआर फिचर्सयुक्त डुअल रियर क्यामरा रहेका छन् ।', 'यसका अन्य फिचर्समा अक्टाकोर स्नापड्रागन ६३६ प्रोसेसर, ४ तथा ६ जिबी र्याम र एन्ड्रोइड ओरियो अपरेटिङ सिस्टम रहेको छ ।', 'त्यस्तै यो स्मार्टफोनको ४ जिबी र्याम तथा ३२ जिबी स्टोरेज भएको भेरिएन्टको मूल्य १२९९ चिनिया युआन तोकिएको छ भने ६ जिबी र्याममा ६४ जिबी स्टोरेजयुक्त मोडेलको १४९९ युआन तोकिएको छ ।', 'यो फोनको बिक्री कहिलेदेखि सुरु हुने भन्ने खुलाइएको छैन । तर कतिपय प्लेटफर्ममा यसको प्री-बुकिंग सुरु भैसकेको छ ।', 'नोकिया एक्स सिक्सका ५.८ इन्चको फूल एचडी डिस्प्ले रहेको छ । सुरक्षाका लागि २.५ डी गोरिल्ला ग्लास थ्री प्रोटेक्सन रहेको छ । यस स्मार्टफोनले डुअल सिम सपोर्ट गर्दछ ।', 'मुख्य क्यामरा दुईवटा रहेकोमा एउटा १६ मेगापिक्सेल सेन्सर तथा अर्को ५ मेगापिक्सेल मोनोक्रोम सेन्सरयुक्त रहेको छ । साथै सेल्फी क्यामरा १६ मेगापिक्सेलको रहेको छ ।', 'फोनमा नोकियाको बोथी फिचर रहेको छ यसका माध्यमबाट प्रयोगकर्ताले फ्रन्ट तथा रिअर क्यामरालाई एकसाथ प्रयोग गर्न सक्दछन् । फोनमा फेस अनलक फिचर रहेको छ । साथै फोनको पछाडिपट्टि फिंगरप्रिन्ट सेन्सर पनि रहेको छ ।', 'एजेन्सीको सहयोगमा']"
यी हुन् विश्वमा सबैभन्दा धेरै बिक्रि हुने ५ फिचर फोन,"['मोबाइल फोनको बजार स्मार्टफोनले कब्जा गरिसकेको छ । तर अहिलेपनि दुनियामा सस्तो तथा पूरानो प्रविधिको फिचर फोनका प्रयोगकर्ताको संख्या कम छैन । काउन्टरप्वाइन्ट नामक एजेन्सीले हालै सन् २०१८ को पहिलो त्रैमासिकमा विश्वमा सबैभन्दा धेरै बिक्रि भएका फिचर फोनको सूचि सार्वजनिक गरेको छ ।', 'जसअनुसार भारतीय कम्पनी रिलायन्सले उत्पादन गर्ने रिलायन्स जिओफोन विश्वमा सबैभन्दा धेरै बिक्रि हुने फिचर फोन बन्न सफल भएको छ । फिचर फोनको विश्व बजारमा जिओफोनको हिस्सा १५ प्रतिशत रहेको रिपोर्टले देखाएकेा छ ।', 'एचएडमडी कम्पनीले उत्पादन गर्ने नोकिया फोनले फिचर फोनको बजारमा ससक्त पुनरागमन गर्दै विश्वमा सबैभन्दा धेरै बिक्रि हुने फिचर फोनको दोश्रो स्थानमा आफुलाई उभ्याएको छ । विश्व फिचर फोन बजारमा नोकियाको हिस्सा १४ प्रतिशत रहेको छ ।', 'त्यस्तै आइटेल तेश्रो नम्बरमा रहेको छ भने सामसुंग चौथो र टेक्नो कम्पनी पाँचौ स्थानमा रहेका छन् । फिचर फोन बजारमा आइटेलको हिस्सा १३ प्रतिशत छ भने सामसुंग र टेक्नोको समान ६-६ प्रतिशत हिस्सेदारी रहेको छ ।', 'रिपोर्ट अनुसार भारतमा रिलायन्स जियो फोनको उच्च बिक्रिदर तथा नोकिया एचएमडीको बजारमा पुनरागमन सँगै सन् २०१८ को पहिलो त्रैमासिकमा विश्वको फिचर फोन बजार ३८ प्रतिशतले बढोत्तरी भएको छ ।', 'मार्केट रिसर्च र्फम काउन्टरप्वाइन्टको रिपोर्ट अनुसार विश्वमा हरेक वर्ष ५० करोड फिचर फोनको बिक्रि हुने गरेको छ । जबकी विश्वमा हरेक वर्ष दुई अर्ब नयाँ फिचर फोनको आवश्यकता छ । त्यसैले फिचर फोनका लागि विश्वमा अहिले ठूलो बजार खाली रहेको रिपोर्टमा उल्लेख छ । फिचर फोनले विविध खाले मोबाइल फोन प्रयोगकर्ताको आवश्यकता पूर्ति गर्ने र धेरै प्रयोगकर्ता स्मार्टफोनको साटो फिचर फोन प्रयोग गर्न रुचाउने खालका रहेको रिपोर्टमा लेखिएको छ ।', 'रिपोर्ट अनुसार सन् २०१८ को पहिलो त्रैमासिकमा विश्वमा भएका फिचर फोनको कूल बिक्रिको ४३ प्रतिशत भारतमा भएको छ ।', 'रिपोर्टमा लेखिएको छ, ‘केही प्रयोगकर्ताहरु डिजिटल तथा अन्य कारणहरुले गर्दा सामान्य फोन प्रयोग गर्न रुचाउँछन् । उनीहरु फोन र डाटामा धेरै रकम खर्च गर्न चाहँदैनन् । यस्तोखाले प्रयोगकर्ताको मागलाई फिचर फोनले पूरा गरिरहेको छ ।’']"
फेसबुक संस्थापकले मागे यूरोपेली सांसदसँग माफी,"['९ जेठ, काठमाडौं । फेसबुकका संस्थापक मार्क जुकरबर्गले यूरोपेली सांसदहरुसँग माफी मागेका छन् । क्याम्ब्रिज एनालिटिका प्रकरण र फेसबुकमा आउने फेक न्यूजप्रति जुकरबर्गले माफी मागेका हुन् ।', 'क्याम्ब्रिज एनालिटिकाले आफ्नो राजनीतिक अभियानका लागि झण्डै ९ करोड फेसबुक प्रयोगकर्ताको गोप्य डाटा चोरेको आरोप लाग्दै आएको छ । यद्यपि एनालिटिकाले यो आरोपको खण्डन गर्दै आएको छ र गलत आरोपका कारण व्यवसायमा असर परेको भन्दै आफ्नो कार्यालय बन्द गरेको घोषणा गरिसकेको छ ।', 'युरोपेली सांसदका प्रश्नको जवाफ दिन जुकरबर्ग उपस्थित भएका थिए । उनले फेसबुकका टुल्सलाई हानी पुर्\u200dयाउनका लागि प्रयोग गरिएको बताउँदै खेद प्रकट गरेका थिए ।', 'उनको भनाइबाट युरोपेली संसदको सबै सदस्यहरु सन्तुष्ट नभएको बीबीसीले जनाएको छ । केही सांसदहरुको जिज्ञासाको जवाफ जुकरबर्गले दिएका छैनन् ।', 'ब्रिटेनको संसदको डिजिटल कल्चर मिडिया र खेल समितिका प्रमुख डेमियन कोलिन्सले भने, ‘प्रश्न सोध्ने फर्म्याट नै यस्तो थियो कि जुकरबर्गले आफूखुसी जवाफ दिने मौका पाए । र, उनले हरेक जिज्ञासाको जवाफ दिएनन् ।’', 'यसअघि गत अप्रिलमा जुकरबर्गसँग अमेरिकी संसदमा सवाल जवाफ गरिएको थियो । तर, यूरोपेली सांसदहरुसँगको सवाल जवाफको तरिका भने अमेरिकी संसदको भन्दा फरक थियो ।', 'सबै सांसदहरुले एउटा प्रश्न सोधिसकेपछि जुकरबर्गले ति सबै प्रश्नहरुको एकमुष्ट जवाफ दिएका थिए । जुकरबर्गलाई ७५ मिनेटसम्म सांसदहरु सामु राखिएको थियो तर उनले सबै जिज्ञासाहरुको जवाफ नदिएको बीबीसीले जनाएको छ ।']"
फेसबुकको ‘मृत्यु’ ! यो भविष्यवाणीमा कति सत्यता छ ?,"['पछिल्ला केही वर्षहरुमा सामाजिक सञ्जाल फेसबुक धेरै पटक विवादमा आएको छ । कहिले विज्ञापनलाई लिएर त कहिले न्युज फिडमा गरेको हेरफेरलाई लिएर फेसबुक विवादमा आइरहन्छ ।', 'हालसालै फेसबुकलाई आफ्नो प्रगोगकर्ताको व्यक्तिगत सूचना उनीहरुको अनुमति बिना तेस्रो पक्षलाई बेचेको आरोप लागेको थियो ।यो विवादपछि फेसबुकको ‘मृत्यु’को नजिक रहेको भविष्यवाणी गरिएको छ ।', 'यदि यसो भयो भने कुनै आश्चर्य हुनेछैन किनभने, धेरै कम्पनीहरु विवादमा परेपछि बर्बाद भएका छन् । सामाजिक सञ्जालसँग जोडिएका धेरै कम्पनीहरु पनि ‘मृत्यु’को यात्रामा गइसकेका छन् ।', 'यस्तोमा यदि फेसबुकको अन्त्यको भविष्यवाणी भइरहेको छ भने गलत के छ त ? तर, यस्तो हुनु अहिल्यै सम्भव भने देखिँदैन ।', 'प्रश्नहरुको सामना', 'अघिल्लो महिना फेसबुकका सीईओ मार्क जुकरबर्ग अमेरिकी संसदको कमिटीको कडा प्रश्नहरुको सामना गरिरहेका थिए ।', 'जुकरबर्ग आफ्नो कुराले अमेरिकी संसदलाई उनको सामाजिक सञ्जाल पश्चिमी देशको लोकतन्त्रका लागि खतरा नभएको यकिन दिलाउन कोसिस गरिरहेका थिए । उनले आफ्ना प्रयोगकर्ताहरुको निजी जानकारीहरु लापरबाही नगरेको बताएका थिए ।', 'यो सुनुवाईको क्रममा जुकरबर्गले उनको कम्पनीले आफ्नो सेवाहरुको प्रयोग फेक न्यूजको रुपमा हुनबाट रोक्नका लागि जरुरी कदम नउठाएको कुरा पनि स्वीकार गरे ।', 'त्यस्तै उनको वेबसाइटले दोस्रो देशका चुनावमा हुने हस्तक्षेप रोक्नको लागि डाटा लिक रोक्न पुरै तरिकाले उपयुक्त कदम उठाएको थिएन ।', 'यसै वर्ष मार्चमा ब्रिटेनको कम्पनी क्याम्ब्रिज एनालिटिकाले फेसबुक प्रयोगकर्ताहरुको सूचनाहरु उनीहरुको जानकारी बिना प्रयोग गरेको थियो ।', 'यस काण्डलाई लिएर अमेरिका मात्रै होइन, अन्य देशहरुमा पनि धेरै बबाल भयो । यसपछि कम्पनीले आफ्नो गल्ती स्विकार गर्\u200dयो र आफ्नो कामकाजको तरिकामा सुधार गर्ने बाचा गरेको थियो ।', 'अमेरिकी संसदपछि मार्क जुकरबर्गले युरोपियन युनियनको संसदको पनि सामना गरेका थिए, जहाँ उनले अमेरिकामा भन्दा पनि मुस्किल प्रश्नहरु झेल्न परेको थियो । युरोपले आफ्ना नागरिकहरुको निजी जानकारीहरु सुरक्षित गर्नको लागि जनरल डाटा प्रोटेक्सन रेगुलेसन पनि लागू गरिसकेको छ ।', 'फेसबुक बन्द हुने भविष्यवाणी', 'जसरी फेसबुकको लोकप्रियता बढ्यो, त्यसरी नै यसको बर्बादीको भविष्यवाणी पनि हुन थाल्यो ।', 'सन् २०१४ मा अमेरिकाको प्रिंस्टन युनिभर्सिटीले सन् २०१५ बाट २०१७ सम्ममा फेसबु्कले ८० प्रतिशत प्रयोगकर्ता गुमाउने भविष्यवाणी गरेको थियो । यो अनुमान क्याम्ब्रिज एनालिटिका स्क्यान्डल सार्वजनिक हुनुभन्दा धेरै पहिले गरिएको थियो ।', 'अक्सफोर्ड युनिभर्सिटीका बर्गी हेगन भन्छन्, ‘फेसबुक पुरै डिजिटल इकोसिस्टममा यसरी जोडिएको छ कि यसलाई अलग गर्न असम्भव जस्तै छ । तपाईलाई धेरै वेबसाइटसँग जोडिन फेसबुक लगइन गर्नुपर्छ । सिनेमाको टिकट किन्नदेखि अनलाइन सपिङ जे पनि गर्न पनि फेसबुकको लगइन मागिन्छ । यस्तोमा कसरी फेसबुकबाट अलग हुन सकिन्छ ।’', 'मनोवैज्ञानिकहरु भन्छन्, फेसबुकले मानिसहरुको एक आधारभुत आवश्यकतालाई पनि पुरा गरेको छ । त्यसैले अहिले नै यसको मृत्युको भविष्यवाणी गर्नु गलत हुन्छ ।', 'हरेक मानिस अरुसँग जोडिन चाहन्छ । आफ्नो सुखदुःख, सफलता, प्रसिद्धि उपलब्धी अरुलाई बाँड्न चाहन्छन् र फेसबुकले यो आवश्यकतालाई पूरा गरेको छ । फेसबुकबाट हट्नका लागि ‘डिलिट फेसबुक’ जस्ता नामका विभिन्न आन्दोलनहरु चले त, पनि धेरै जसो प्रयोगकर्ताहरु केही समयपछि नै फेसबुकमा फर्किए ।', 'अमेरिकाको विकान्सिन युनिभर्सिटीकी प्रोफेसर क्याटलानिया टोमा भन्छिन्, ‘फेसबुक चलाउन छोड्ने धेरै मानिसहरु पछि फेरि फर्किएका छन् । यसको कारण प्रष्ट छ, सामाजिक सञ्जालले एक मानिसको अरुसँग जोडिने आधारभूत आवश्यकतालाई पूरा गर्छ । फेरि फेसबुकमा एक अर्कासँग जोडिनुका फाइदा पनि छन् ।’', 'प्रयोगकर्ता घटेका छैनन्', 'क्याटालोनिया टोमा भन्छिन्, ‘तपाईलाई यसबाट सहानुभूति मिल्छ, सल्लाह मिल्छ, सुझाव मिल्छ, जागिर खोज्न सहयोग पुग्छ, पुराना साथी खोज्न सजिलो हुन्छ । यसको कारण प्रष्ट छ, सामाजिक सञ्जालले एक मानिसको अरुसँग जोडिने आधारभुत आवश्यकतालाई पूरा गर्छ । फेरि फेसबुकमा एक अर्कासँग जोडिनुका फाइदा पनि छन् ।', 'यही कारणले पनि मानिसहरु फेसबुकमा जोडिन्छन्, यसलाई केही समय चलाउन छोड्छन् तर, फेरि फर्केर आउँछन् ।', 'त्यसै कारणले पनि पटकपटक विवादमा आँउदा पनि फेसबुकको प्रयोगकर्ताको सङ्ख्या घटेको छैन ।', 'फेसबुकको ‘मृत्यु’ नै हुन्छ त ?', 'क्याम्ब्रिज एनालाटिका स्क्यान्डलपछि फेसबुकका सीइओ मार्क जुकरबर्गले ८.७ करोड फेसबुक प्रयोगकर्ताहरुबाट उनीहरुको निजी जानकारी चोरिएकोमा माफी मागे ।', 'यसपछि फेसबुकको आम्दानी धेरै नै घट्यो होला भनेर सोच्नुभएको छ भने तपाई गलत हुनुहुन्छ । न्युयोर्क युनिभर्सिटीका मार्केटिङका प्रोफेसर स्कट ग्यालोवेका अनुसार फेसबुकका कारोबार तीव्र रुपमा बढिरहेको छ र यो अझै बढ्नेछ ।', 'प्रोफेसर स्कट भन्छन्, ‘मानिसहरु सामाजिक सञ्जालको खेलबाट रिसाएका छन् । तर सोच्नुहोस्, उनीहरु आफ्नो रिस कहाँ पोख्छन् ? त्यही सामाजिक सञ्जालको प्लेटर्फममा !’', 'प्रोफेसर स्कट भन्छन्, ‘फेसबुकका औसत २.२ अरब मासिक प्रयोगकर्ता छन् । यस्तोमा ठूला कम्पनीहरुले फेसबुकलाई विज्ञापन दिनबाहेक अरु बाटो छैन । त्यसैले फेसबुकको अन्त्य यति छिट्टै हुदैन ।’', 'बीबीसीको सहयोगमा']"
किन सुस्ताउँदैछ स्मार्टफोन बजार ?,"['द इन्टरनेसनल डाटा कर्पोरेसन (आइडिसी) का अनुसार यस वर्ष सन् २०१८ मा विश्व स्मार्टफोन बजार सुस्ताउनेछ ।', 'सन् २०१७ मा ० दशमलब ३ प्रतिशतले गिरावट आएको विश्वको स्मार्टफोन बजार यो वर्ष अझै तल झर्नेछ । आइडिसीले सार्वजनिक गरेको मोबाइल फोन ट्रयाकर शीर्षकको पछिल्लो त्रैमासिक रिपोर्ट अनुसार यस वर्ष सन् २०१८ मा विश्व बजारमा स्मार्टफोनको बिक्री ० दशमलब २ प्रतिशतले गिरावट आउनेछ । विश्व बजारमा यस वर्ष १ अर्ब ४६ करोड २० लाख गोटा स्मार्टफोन बिक्री हुने अनुमान गरिएको छ ।', 'स्मरण रहोस् सन् २०१६ मा १ अर्ब ४६करोड ९० लाख गोटा स्मार्टफोन बिक्री भएकोमा गत वर्ष सन् २०१७ मा १ अर्ब ४६ करोड ५० लाख स्मार्टफोन बिक्री भएका थिए ।', 'सन् २०१९ देखि तीव्र वृद्धि', 'पछिल्लो तीन वर्ष लगातार घटिरहेको विश्व स्मार्टफोन बजार आगामी वर्ष सन् २०१९ देखि भने तीव्र रुपमा उकालो लाग्ने आइडिसीको रिपोर्टले उल्लेख गरेको छ । रिपोर्ट अनुसार सन् २०१९ देखि विश्व बजारमा स्मार्टफोनको बिक्री वार्षिक ३ प्रतिशतले बढ्नेछ । जस अनुसार सन् २०२२ मा विश्व बजारमा वार्षिक स्मार्टफोन बिक्री १ अर्ब ६५ करोड ४० लाख पुग्ने बताइएको छ । सन् २०१९ पछिको पाँच वर्ष विश्व स्मार्टफोन बजारमा समग्रमा साढे २ प्रतिशतले बढोत्तरी हुने आइडिसीको प्रक्षेपण छ ।', 'गत वर्ष विश्व स्मार्टफोन बजारमा आएको गिरावटको मुख्य कारण चिनिया स्मार्टफोनको बजार घट्नु रहेको छ । सन् २०१७ मा चिनियाँ स्मार्टफोन बजार ४.९ प्रतिशतले घटेको थियो । यो वर्ष स्मार्टफोन उद्योगका लागि चिनियाँ बजार झनै खराब वर्ष हुनेछ र चिनियाँ बजारमा स्मार्टफोनको बिक्री ७.१ प्रतिशतले घट्नेछ ।', 'चिनियाँ बजारमा गिरावट आएको बेला एसिया तथा प्रशान्त क्षेत्रको स्मार्टफोन बजार भने तीव्र गतिमा बढिरहेको छ । एसिया प्रशान्त क्षेत्रमध्ये भारतको स्मार्टफोन बजार यो वर्ष १४ प्रतिशत र सन् २०१९ मा १६प्रतिशतले बढ्ने बताइएको छ । चिनियाँ स्मार्टफोन कम्पनीहरुले पछिल्लो समयमा आफ्ना सस्तो मूल्यका स्मार्टफोनहरु भारतीय बजारमा बिक्री बढाउने रणनीति अपनाएका कारण यस्तो भएको बताइएको छ । अहिले धेरै चिनियाँ स्मार्टफोन उद्योगहरुले पाटपुर्जा चीनबाट लगेर भारतभित्रकै स्थानीय कारखानामा आफ्ना स्मार्टफोनहरु एसेम्बल गर्ने गरेका छन् र यसले चिनियाँ कम्पनीहरु भारतीय भन्सार कानूनबाट बच्न सफल भएका छन् ।', 'भारतीय बजारसँगै मध्यपूर्व, अफ्रिका तथा ल्याटिन अमेरिकाको स्मार्टफोन बजारमा पनि वृद्धि हुने प्रक्षेपण आइडिसीको छ ।', 'सन् २०१९ पछि विश्व स्मार्टफोन बजारमा बढोत्तरी हुनुमा फाइभ जी स्मार्टफोनको मुख्य हात हुने भविष्यवाणी आइडिसीको छ । वर्ष सन् २०१९ को मध्यतिर विश्व बजारमा फाइभ जी स्मार्टफोन आउने र यसले २०२० सम्ममा विश्व स्मार्टफोन बजारको ७ प्रतिशत हिस्सा ओगट्ने अनुमान गरिएको छ । सन् २०२२ सम्म विश्व स्मार्टफोन बजारमा फाइभ जी स्मार्टफोनको हिस्सा १८ प्रतिशत हुनेछ ।', 'एजेन्सीको सहयोगमा']"
नागरिकका गुनासो सुन्न अब सरकारी मोबाइल एप,"['१० जेठ, काठमाडौं । सरकारी सेवा सम्बन्धी गुनासाहरुलाई अब सरकारले मोबाइल एपबाटै सुन्ने अवधराणा तयार गरेको छ । यसका लागि ‘नागरिक अधिकार’ मोबइल एप सञ्चालनमा ल्याउने गृहकार्य भइरहेको छ ।', 'यो एप आधुनिक र सुविधाजनक हुनेछ । नागरिकले सजिलै प्रयोग गर्न सक्ने गरी यसको निर्माण गर्ने योजना छ ।', 'प्रधानमन्त्री तथा मन्त्रिपरिषदको कार्यालयले यस्तो एप निर्माणका लागि गृहकार्य थालिएको जनाएको छ । अहिले सरकारले ‘हेलो सरकार’ संयन्त्रमार्फत नागरिकको गुनासो लिइरहेको छ ।', 'बाबुरम भट्टराई ‘हेलो सरकार’मा समाजिक सञ्जाल र टेलिफोनमार्फत मात्रै गुनासो गर्न सकिन्छ । तर, अब सरकारका सेवा, सुविधा, नागरिरकका समस्या सिधा सम्बन्धित निकायमा पुग्ने गरी यस्तो एप बनाउन लागिएको हो ।', 'एकीकृत रुपमा सरकारका सबै निकायसम्बद्ध गुनासो सुन्न र सम्बोधन गर्नका लागि मोबइल एप सञ्चालन गर्ने योजना बनेको प्रधानमन्त्री कार्यालयका एक अधिकारीले बताए ।', 'यस्तो एपमा सबै मन्त्रालय र सम्बद्ध निकायको गुनासो सोझै एपमार्फत कार्यलय प्रमुखसम्म पुर्\u200dयाउन सकिने अवधारणा तयार गरिएको छ ।', 'यो एप बनाउन आगामी आर्थिक वर्षको बजेटमा आवश्यक व्यवस्था हुनेछ । यसमार्फत आउने गुनासो प्रभावकारी बनाउन प्रत्येक मन्त्रालयमा गुनासो सम्बोधन गर्न छुट्टै संयन्त्र पनि राख्ने तयारी छ ।', 'सरकारले नीति तथा कार्यक्रममा प्रत्येक मन्त्रालयमा समस्या समाधानका लागि छुट्टै व्यवस्था गर्ने उल्लेख गरेको छ । त्यही संयन्त्रलाई यसमा प्रयोग गर्न सकिने अधिकारीहृरु बताउँछन् ।', '‘अहिले हेल्लो सरकारले गरिरहेको कामलाई थप व्यवस्थित र छरितो बनाउन यो व्यवस्था गर्न लागिएको हो,’ प्रधानमन्त्री कार्यालयका एक अधिकारीले भने,’गुनासो सुनेपछि तत्कालै त्यसको सम्बोधन गराउन यो प्रभावकारी हुनेछ ।’', 'सरकारी कार्यालयहरुमा देखिएको बेथिति, विकास निर्माणका काममा भएका ढिलासुस्ती र लापरवाही तथा सुशासनका सवालमा देखिने कमजोरीलाई हल गर्न एप सहयोगी हुने विश्वास सरकारको छ ।', '‘अहिले धेरै नेपालीको हातमा स्मार्ट फोन पुगिसक्यो । मेरो सरकारले मैले गरेको गुनासो तत्कालै सुन्छ भन्ने अनुभति गराउन यो प्रभावकारी हुन्छ,’ ती अधिकारीले भन्छन् ।', 'यस्तो एप निर्माणका लागि गृहकार्य सुरु भइसकेको छ ।']"
फेसबुकसँग किन नाता तोड्दैछन् अमेरिकी किशोर किशोरी ?,"['', 'सोसल मिडिया साइट फेसबुकसँग अमेरिकी किशोर किशोरीहरुको दूरी बढ्न थालेको छ । जसका कारण अमेरिकी किशोरवर्गमा फेसबुकका अलावा अन्य सोसल प्लेटफर्म लोकप्रिय हुँदैछन् ।', 'द प्यू रिसर्च सेन्टरका अनुसार १३ देखि १७ वर्ष उमेरका अमेरिकी किशोर किशोरीहरुमध्ये केवल ५१ प्रतिशतले मात्र फेसबुक चलाउँछन् । जबकी सन् २०१५ मा यो उमेर समूहका ७१ प्रतिशत किशोर किशोरीले फेसबुक प्रयोग गर्दथे ।', 'रिपोर्ट अनुसार अमेरिकी किशोर किशोरीहरुमा सबैभन्दा लोकप्रिय सोसल मिडिया प्लेटफर्म युट्युब हो । ८५ प्रतिशत किशोर किशोरीले युट्युब चलाउँदछन् ।', 'दोश्रो लोकप्रिय सोसल मिडिया प्लेटफर्मको रुपमा इन्स्टाग्राम रहेको छ । इन्स्टाग्राम चलाउने किशोर किशोरीहरु ७२ प्रतिशत छन् भने स्न्यापच्याट ६९ प्रतिशतका साथ तेश्रो स्थानमा रहेको छ ।', 'अमेरिकी किशोर किशोरीबीच लोकप्रियताको हिसाबले चौथोमा फेसबुक, पाचौमा ट्विटर, छैटौँ मा टम्बलर तथा साताैं स्थानमा रेडिट रहेका छन् ।', 'कुनै समय सबैभन्दा धेरै लोकप्रिय रहेको ट्विटर अहिले पाँचौ स्थानमा छ र केवल ३२ प्रतिशत किशोर किशोरीले मात्र ट्विटर चलाउँदछन्।', 'प्यू रिसर्च सेन्टरको सर्भेमा सहभागी गराइएका केवल १० प्रतिशत किशोर किशोरीले मात्र आफुले अन्य कुनै सोसल मिडियाको तुलनामा फेसबुक धेरै चलाउने गरेको बताए ।', 'मार्क जुकरबर्ग फेसबुक सँगै इन्स्टाग्रामका पनि मालिक हुन् र सोही कारण क्यालिफोर्नियास्थित उनको कम्पनीले अहिलेपनि उत्कृष्ट व्यापार गरिरहेको छ ।', 'तर, यो प्रष्ट छ की युट्युब तथा ट्विटरको स्वामित्व रहेको कम्पनी गुगलले किशोर किशोरीहरुबीच आफ्नो पकड मजबुत पार्दै लगेको छ ।', 'तथ्यांक अनुसार तिन वर्ष पहिले केवल ७३ प्रतिशत अमेरिकी युवावर्गसँग स्मार्टफोन थियो । जबकी यो अहिले ९५ प्रतिशतमा पुगेको छ ।', 'अध्ययनले अर्को रोचक कुरा के पनि देखाएको छ भने धेरै आयआर्जन भएको परिवारका किशोर किशोरीको तुलनामा कम आयआर्जन भएका परिवारका किशोरकिशोरीहरुले फेसबुकमा धेरै समय बिताउने गरेका छन् ।', 'जीवनमा प्रभाव', 'किशोर किशोरीहरुको जिवनमा सोसल नेटवर्कको प्रयोगले के प्रभाव पार्दछ ? भन्ने कुराको प्रष्ट जवाफ प्यू रिसर्च सेन्टरको पछिल्लो अध्ययनले फेला पार्न सकेन ।', '३१ प्रतिशत मानिसहरु सोसल मिडिया साइटहरुको प्रयोगले जिवनमा सकारात्मक प्रभाव पार्ने बताएका छन् । जबकी २४ प्रतिशतले चाहीँ यसका नकारात्मक असर हुने बताउँदछन् । यद्यपि ४५ प्रतिशत मानिसको धारणा छ की सोसल मिडियाले किशोर किशोरीहरुमा न त सकारात्मक असर पार्दछ न त नकारात्मक असर नै ।बीबीसी हिन्दीबाट']"
"फेसबुकले बन्द गर्यो २ सय एप्स, कुन-कुन परे ?","['प्रयोगकर्ताका डाटामाथि अनधिकृत पहुँच स्थापित गरी दुरुपयोग गर्ने एपहरुमाथि कारवाही गर्ने कार्य सुरु गरेको फेसबुकले पहिलो चरणमा फेसबुकमा क्रियाशील २ सय वटा एपलाई निलम्बन गरेको छ ।', 'प्रयोगकर्ताका डाटा लिक भएको काण्डमा विवादित बनेको फेसबुकले डाटा गोपनियताका लागि सख्त कदम चाल्ने घोषणा गरेकोमा अनधिकृत एपहरुमाथि निलम्बन सुरु गरेको हो ।', 'फेसबुकले निलम्बन गरिएका एपहरुको नाम भने खुलाएको छैन । तर ती एपका डेभलपरलाई त्यसबारेमा जानकारी गराइसकिएको जनाएको छ ।', 'ती एपहरुले प्रयोगकर्ताका डाटाहरुको दुरुपयोग गरे नगरेको विषयमा गहन अनुसन्धान गरिने र त्यतिन्जेलसम्मका लागि निलम्बन गरिएको फेसबुकको प्रडक्ट पार्टनरसीप विभागका उपाध्यक्ष इमी आर्चिबोंगले जनाएका छन् ।', 'फेसबुकले अन्य हजारौँ एपहरुमाथि हाल निगरानी गरिरहेको जनाएको छ ।', 'गत मार्च २१ मा फेसबुक संस्थापक मार्क जुकरबर्गले एक घोषणा गर्दै सन् २०१४ अघि प्रयोगकर्ताका डाटामा पहुँच रहेका एपहरुमाथि अनुसन्धान गरिने घोषणा गरेका थिए ।', 'फेसबुक प्रयोगकर्ताका डाटाको दुरुपयोग गर्ने सबै एपहरु पत्ता लगाउन अझै धेरै काम बाँकी रहेको आर्चिबोंगले जनाएका छन् । उनका अनुसार यस विषयमा शिघ्र रुपमा अनुसन्धान गर्नका लागि आन्तरिक र बाह्य विज्ञहरुको समूह खटाइएको उनको भनाइ छ ।', 'एजेन्सीको सहयोगमा']"
"ट्विटरमा आन्तरिक समस्या, पासवर्ड परिवर्तन गर्न आग्रह","['२१ वैशाख, काठमाडौं । तपाईंले ट्विटर प्रयोग गर्नु हुन्छ भने पासवर्ड परिवर्तन गरिहाल्नुस् । ट्विटरले आफ्ना सबै प्रयोगकर्तालाई पासवर्ड परिवर्तन गर्न भनेको छ । आन्तरिक नेटवर्कमा केही समस्या देखिएकाले ट्विटरले आफ्ना ३३० मिलियन प्रयोगकर्तालाई पासवर्ड परिवर्तन गर्न भनेको हो ।', 'यद्यपि पासवर्ड चोरी भएको या कुनै दुरुपयोग भएको प्रमाण भने पाइएको छैन । तर, सावधानी अपनाउन पासवर्ड परिवर्तन गर्नुपर्ने ट्विटरले बताएको छ ।', 'ट्विटरमा देखिएको समस्याबाट कति प्रयोगकर्ता प्रभावित भए भन्ने कुराको जानकारी भने दिइएको छैन ।', 'ट्विटरका कार्यकारी प्रमुख ज्याक डोरसेले भनेका छन्, ‘हालै हामीले केही बग फेला पत्ता लगायौं जहाँ मास्किङ/हृयासिङ प्रक्रिया पूरा गर्न आन्तरिक नेटवर्कमा केही लेखिएको थियो । त्यो समस्यालाई समाधान गरिसकिएको छ । दुरुपयोग भएको कुनै संकेत पनि पाइएन । र, हामीले यस आन्तरिक समस्याको बारेमा जानकारी दिँदा राम्रो हुन्छ ।’', 'We recently discovered a bug where account passwords were being written to an internal log before completing a masking/hashing process. We’ve fixed, see no indication of breach or misuse, and believe it’s important for us to be open about this internal defect.https://t.co/BJezo7Gk00', '— jack (@jack)May 3, 2018', '']"
"विश्वका शक्तिशालीको सूचीमा प्रविधि क्षेत्रका दिग्गजहरु, को कति स्थानमा ?","['विश्वका सबैभन्दा धनी व्यक्तिको रुपमा रहेका अमेजन कम्पनीका प्रमुख जेफ बेजोस विश्वका सर्वाधिक शक्तिशाली व्यक्तिको पाँचौ नम्बरमा पर्न सफल भएका छन् ।', 'फोब्र्स पत्रिकाले सार्वजनिक गरेको सन् २०१८ का शक्तिशाली व्यक्तिहरुको सूचिमा विश्व राजनीति तथा आर्थिक क्षेत्रका तमाम दिग्गजहरुलाई पछि पार्दै बेजोस टप फाइभमा परेका हुन् ।', 'बेजोससँगै प्रविधि क्षेत्रका अन्य धेरै दिग्गजहरुले आफुलाई विश्वका सर्वाधिक शक्तिशाली व्यक्तिहरुको सूचिमा पार्न सफल भएका छन् ।', 'माइक्रोसफ्ट कम्पनीका संस्थापक बिल गेट्स शक्तिशाली व्यक्तिको सूचिमा सातौँ स्थानमा छन् ।', 'त्यस्तै, गुगलका सिइओ ल्यारी पेज दशौँ स्थानमा रहेका छन् । अर्थात् विश्वका सर्वाधिक १० शक्तिशाली व्यक्तिमध्ये तिनजना प्रविधि क्षेत्रका रहेका छन् ।', 'फोब्र्सको सर्वाधिक शक्तिशाली व्यक्तिहरुको सूचिमा फेसबुकका सिइओ मार्क जुकरबर्ग १३ औँ स्थानमा परेका छन् ।', 'चिनिया कम्पनी अलिबाबा ग्रुपका प्रमुख ज्याक मा विश्वका सर्वाधिक शक्तिशाली व्यक्तिको २१ औँ स्थानमा रहेका छन् ।', 'उता एप्पल कम्पनीका सिइओ टिम कुक २४ औँ स्थानमा रहेका छन् । टेस्लाका एलन मस्क २५ औँ, टोयोटा मोटर्सका आकियो टोयोडा २९ औँ, भारतको रिलायन्स कम्पनीका मुकेस अम्बानी ३२ औँ स्थानमा रहेका छन् ।', 'त्यस्तै गुगलको मातृ कम्पनी अल्फाबेटका प्रमुख सर्गेय ब्रिन ३५ औँ स्थानमा रहेका छन् भने माइक्रोसफ्टका सिइओ सत्या नादेला ४० औँ तथा डेल कम्पनीका माइकल डेल ५९ औँ स्थानमा रहेका छन् ।', 'एजेन्सीको सहयोगमा']"
फेसबुकसँगको विवादका कारण ह्वाट्स एपका सीईओले राजीनामा दिने,"['काठमाडौं । लोकप्रिय म्यासेजिङ सर्भिस ह्वाट्स एपका सहसंस्थापक जान कोउमले कार्यकारी प्रमुख पदबाट राजीनामा दिने भएका छन् । फेसबुकबाट उनले यसको आधिकारिक घोषणा गरेका हुन् ।', '‘प्रविधिभन्दा बाहिर आफ्नो रुचिका काममा संलग्न हुन केही खाली समय चाहिएको’ उनले एक पोष्टमा लेखेका छन् ।', 'तर वासिंटन पोष्टमा सोमबार प्रकाशित समाचारअनुसार ह्वाट्सएपको रणनीतिका सम्वन्धमा यसको प्यारेन्ट कम्पनी फेसबुकसँग कोउमको टकराव बढेको थियो । ह्वाट्सएपको व्यक्तिगत डाटा प्रयोग गर्ने फेसबुकको प्रयासमा उनले आपत्ति जनाएका थिए ।', 'कोउमले आफ्नो वक्तव्यमा भनेका छन्, ‘ब्रायन (एक्टोन) र मैले ह्वाट्सएप सुरु गरेको एक दशक भइसक्यो । केही उत्कृष्ट मान्छेहरुसमेतको यो यात्रा एदकमै स्मरणीय रह्यो । तर, मेरो आफ्नै हिसाबले अगाडि बढ्ने समय आएको छ ।’', '‘अहिलेको टिम विगतकोभन्दा बलियो छ र यसले धेरै राम्रो नतिजा निकाल्नेछ । म बाहिरै रहेर ह्वाट्सएपको सफलताको कामना गर्नेछु,’ उनले अगाडि लेखेका छन् ।', 'यूक्रेनका आप्रवासी कोउमले स्टान्डफोर्डका विद्यार्थी ब्रायन एक्टोनसँग मिलेर सन् २००९ मा ह्वाट्सएप स्थापना गरेका थिए । सन् २०१४ मा यसलाई फेसबुकले १९ अर्ब डलरमा खरिद गरेको थियो । पछिल्लो समयमा फेसबुक र ह्वाट्सएपको सम्वन्ध बिग्रेको थियो । एक्टोनले गत नोभेम्बरमा फेसबुकको आलोचना गर्दै कम्पनी छोडेका थिए ।']"
६० सेकेण्डमा स्पोर्टस् कारमा बदलिने अनौठो रोबोट,"['जापानमा हालै एउटा यस्तो अत्याधुनिक रोबोट तयार गरिएको छ जो मात्र ६० सेकेण्डमा कारमा परिणत हुन्छ ।', 'हलिउड फिल्म ट्रान्सर्फमरमा देखाइएका जस्तै रोबोट जापानी वैज्ञानिकहरुले यथार्थमा निर्माण गरेका छन् ।', 'जापानमा बनेको यो रोबोट ६० सेकेण्डमै मानव स्वरुपबाट स्पोर्टस् कार र पुनः मानव स्वरुपमा आउन सक्दछ ।', 'राजधानी टोकियोमा आयोजित एक समारोहमा यो रोबोटको प्रदर्शनी गरिएको हो ।', 'यो रोबोट साढे ३ मिटर अर्थात् १२ फिट लामो छ । यसको नाम जे डाइट हाफ हो । कारको रुपमा चाहीँ यो ४ मिटर अर्थात् १३ फिट लामो हुन्छ ।', 'यो रोबोट मान्छे जस्तै हिड्न सक्दछ भने कारमा बदलिएको बेला ६० किलोमिटर प्रतिघण्टाको गतिमा गुड्न सक्दछ । कार दुई सिटर हुन्छ ।', 'रोबोटको रुपमा चाहीँ यो प्रतिघण्टा १ सय मिटर मात्र हिड्न सक्दछ ।', 'यस रोबोटको निर्माण जापानी इन्जिनियर तथा ब्रेभ रोबोटिक्सका सिइओ केनजी इशिडाको अगुवाइमा भएको हो । उनी आफैपनि एनिमेसन फिल्ममा शौखिन हुन् । एजेन्सीको सहयोगमा', 'भिडियो', '\ufeff']"
के कानूनको डरले रोकिएला अनलाइन डाटाको चोरी ?,"['काठमाडौं । सोसल मिडिया कम्पनी तथा वेबसाइटहरुबाट केही महत्वपूर्ण अपडेटसँग सम्बन्धित इमेल तथा पपअप बक्स सन्देश बेलाबेलामा प्राप्त गर्नुभएकै होला ।', 'यस्तोखाले अपडेट तपाईंका निजी डाटासँग सम्बन्धित हुन्छन् । तर के हामी अबदेखि आफ्ना निजी डाटामाथि नियन्त्रण हासिल गर्नेवाला छौँ त ?', 'सूचना प्रविधिको अहिलेको युगमा डाटा एउटा महत्वपूर्ण सामान बनिसकेको छ, जसको खरीद बिक्री भैरहेको छ ।', 'यिनै डाटाको माध्यमबाट औद्योगिक घरानाहरु ग्राहकका अत्यन्तै निजी आवश्यकताहरुको बारेमा जानकारी हासिल गरी आफ्नो व्यापारअघि बढाउन सकिरहेका छन् । यस तरिकाले डाटामा आधारित आर्थिक विकासलाई बढावा दिइरहेको छ वा मानिसका निजी आवश्यकतालाई बुझेर सहयोग गरिरहेको छ पनि भन्न सकिन्छ ।', 'तर डाटा विज्ञानको राम्रो देखिने यो परिदृश्यको तस्वीर अधूरो छ त ?', 'हालै सार्वजनिक भएको फेसबुक-क्याम्ब्रिज एनालिटिका प्रकरण पश्चात् यस विषयलाई लिएर चिन्ता व्यक्त गरिँदैछ की सोसल मिडिया प्रयोगकर्ताका डाटाहरु उनीहरुको अनुमति विना बेचिइरहेको छ ।', 'यो घटना सार्वजनिक भएसँगै युरोपेली युनियनमा यसै महिना निकै कडा गोपनीय कानून पेश गरिँदैछ । जस अनुसार ग्राहकका निजी डाटा सम्बन्धी नियन्त्रण र नियमहरु तोड्नेक कम्पनीहरुमाथि मोटो रकम जरिवाना गरिनेछ ।', 'यो विन्दुसम्म कसरी पुगियो त ? यो कुरा जान्नका लागि हामीले बुझ्नु आवश्यक छ की डाटालाई निकै सजिलैसँग कपी गर्न सकिन्छ र सजिलैसँग अरुलाई शेयर पनि गर्न सकिन्छ । यतिमात्र होइन, यसलाई विभिन्न श्रोतबाट एकत्रित पनि गर्न सकिन्छ ।', 'तपाईंको गोपनियता कति आवश्यक ?', 'गुगल क्रोमदेखि लिएर फोनसम्म, डेबिट क्रेडिट कार्डदेखि लिएर सीसीटीभी क्यामरासम्म हामी जति डिजिटल उपकरण प्रयोग गर्दछौं ती सबैले हामीसँग सम्बन्धित जानकारीहरु एकत्रित गर्दछन् । उक्त डाटाको उपयोग विज्ञापनकर्ता, बीमा कम्पनी, पुलिस तथा अन्यले हाम्रो रुचि तथा व्यवहार बुझ्नका लागि प्रयोग गर्दछन् ।', 'यो कुनै सामान्य कमोडिटीभन्दा फरक हो, जसलाई खरीद तथा बिक्री गर्न सकिन्छ । अनलाइन दुनियामा जब तपाईं कुनै अनलाइन सेवामा साइन अप गर्नुहुन्छ, त्यस वेबसाइट वा एपले तपाईंका निजी जानकारीहरु जम्मा गर्न थाल्दछ ।', 'कुनै अनलाइन अकाउन्टमा खाता खोल्ने क्रममा जो नियम तथा सर्तहरु हाम्रो अगाडि राखिएको हुन्छ, त्यसलाई हामी सायदै गहिरो गरी पढेका हुन्छौं । त्यस्ता शर्त नपढिकनै हामीले स्विकार गरिदिन्छौं । किनकी स्विकार नगरेसम्म खाता खोल्न वा सम्बन्धित वेबसाइटको सामाग्रीमा पहुँच स्थापित गर्न सकिँदैन ।', 'यो भनेको तपाईंले आफूले बेच्न लागेको घरको ग्राहकलाई आफ्ना निजी आनीबानी, निजी जानकारीहरु तथा उठबस लगायतका विषयमा बताए सरह हो । धेरै प्रयोगकर्तालाई आफ्नो डाटा कहाँकहाँ शेयर गरिन्छ र कसकसले प्रयोग गर्दछ भन्ने पत्तो नै हुँदैन ।', 'डाटा सुरक्षाका लागि कानून', 'युरोपमा २५ मे मा द जनरल डाटा प्रोटेक्सन रेगुलेसन नामको नयाँ कानून लागू हुनेछ । उक्त कानूनको उद्देश्य आम मानिसहरुलाई यो जानकारी दिनु हो की मानिसको अनलाइन डाटा कसले लगिरहेको छ र कसले प्रयोग गरिरहेको छ ।', 'कानूनअनुसार मानिसका निजी डाटाहरु केवल पूर्वसूचित उद्देश्यका लागि मात्र गर्न सकिनेछ । कम्पनीहरुले प्रयोगकर्ताका डाटा किन र केका लागि लिएको भन्ने कुराको जानकारी गराउनु पर्नेछ ।', 'यसै कारण हामीलाई फेसबुक तथा टि्वटर जस्ता साइटबाट महत्वपूर्ण अपडेटको सूचना प्राप्त भैरहेको छ । कम्पनीहरुले प्रयोगकर्ताका डाटाहरु सुरक्षित गर्नु आवश्यक हुन्छ र यदि डाटा लिक भएमा त्यो कति जोखिमपूर्ण छ भनेर जानकारी गराउनु पर्दछ ।', 'युरोपको उक्त नयाँ कानूनको असर विश्वभरका देशहरुमा महसुस गर्न सकिनेछ । कम्पनीहरुले यसलाई लागू गर्नुपर्नेछ र नगरेमा भारी जरिवाना भुक्तान गर्नुपर्नेछ ।', '–बीबीसीहिन्दीबाट']"
यसरी ब्याकअप राख्नुहोस् एन्ड्रोइड फोनमा एसएमएस,"['तपाई एन्ड्रोइड फोन प्रयोगकर्ता हुनुहुन्छ र तपाईलाई आफ्नो फोनमा भएको डाटा डिलिट गर्नुपरेको छ भने तपाईलाई आफ्नो फोनमा भएका डाटाहरू कसरी ब्याकअप गर्ने भन्ने अप्सनहरूको बारेमा पनि पक्कै थाहा छ होला ।', 'क्लाउडको माध्यमद्वारा मोबाइल फोनमा भएका विभिन्न खालका डाटा ब्याकअप गर्न सकिन्छ र पछि आवश्यक परेको बेलामा प्रयोग गर्न सकिन्छ । तर तपाईंको इनबक्समा भएका एसएमएस ब्याकअप गर्नको लागि भने ‘थर्ड पार्टी टुल’को आवश्यकता पर्छ । त्यसको लागि गुगल प्लस्टोरमा विभिन्न अप्सनहरू पनि छन् तर कुन प्रयोग गर्ने भन्ने विषयमा पनि प्रश्न उठ्न सक्छ ।', 'गुगल प्लेस्टोरमा उपलब्ध लोकपि्रय एपहरूलाई तपाइर्ंको इमेलमा अटोमेटिक पहुँचको अनुमति चाहिन्छ जसले ब्याकअप आँफै बनाउँछ तर तपाईलाई यस्तो अनुमति दिन अप्ठेरो पर्छ भने तपाइसँग अर्को विकल्प पनि छ ।', 'तपाईको फोन फ्याक्ट्री रिसेट गर्नुपर्\u200dयो भने वा तपाईले नयाँ फोन लिनुभयो भने एसएमएस ब्याकअप कसरी राख्ने भन्ने चिन्ताले सताएको हुनुपर्छ । तपाईको एसएमएस ब्याकअप गरेर पछि फोनमा सेभ गर्न पनि सकिन्छ, आफैंलाई मेल गर्न पनि सकिन्छ वा क्लाउडमा सेभ गर्न पनि सकिन्छ ।', 'तपाईलाई आफ्नो मोबाइल फोनको एसएमएस अर्काइभ कसरी ब्याकअप गर्ने र रिस्टोर गर्ने भन्ने कुराको बारेमा सम्पूर्ण जानकारी छैन भने हामी तपाईलाई यसबारेमा जानकारी दिन दिन्छौँ ।', 'एन्ड्रोइड फोनको एसएसएस म्यासेजको ब्याकअप कसरी राख्ने ?', 'सबै एसएमएस म्यासेज ब्याकअप गर्नको लागि ‘कार्वोनाइट एसएमएस ब्याकअप एण्ड रिस्टोर’ एप इन्स्टल गर्न सक्नुहुन्छ । एप इन्स्टल गरिसकेपछि निम्न प्रक्रियाअनुसार एसएमएस म्यासेज ब्याकअप गर्न सक्नुहुन्छ ।', '१. सबैभन्दा पहिले वेलकम स्क्रिनमा गेट स्र्टाटेडमा थिच्नुहोस् ।', '२. ब्याकअप सेभ गर्नको लागि कन्ट्याक्ट, एसएमएसमा पहुँच दिनुहोस् र फोन कल म्यानेज गर्नुहोस् । त्यसपछि चारवटा पपअप आउँछन् सबैमा अलाउ ट्याप गर्नुहोस् ।', '३. सेट अप अ ब्याकअप मा थिच्नुहोस् ।', '४. तपाई एसएमएस मात्रै ब्याकअप गर्न चाहनुहुन्छ भने फोन कल्स अफ थिच्नुहोस् । तपाई एमएमएस र निश्चित एसएमएस ब्याकअप गर्न चाहनुहुन्छ भने एडभान्स्ड अप्सनमा पनि थिच्न सक्नुहुन्छ होइन भने यसलाई त्यत्तिकै छोडिदिनुहोस् ।', '५. नेक्स्ट थिच्नुहोस् ।', '६. टगल प्रयोग गरेर तपार्इले गुगल ड्राइभ वा ड्रपबक्स कहाँ ब्याकअप कहाँ गर्न चाहेको हो छान्नुहोस् । तपाई त्यसको लागि एक्सेस दिन चाहनुहुन्न भने योर फोनमा टगल गर्न सक्नुहुन्छ र आफैंले फाइल कपी गर्न सक्नुहुन्छ ।', '७. डिफल्ट फोल्डरमै ब्याकअप गर्ने हो भने ओके थिच्नुहोस् होइन भने ब्राउज थिचेर कुन फोल्डरमा सेभ गर्न मन छ त्यसमा ब्याकअप गर्नुहोस् ।', '८. यसपछि नेक्स्ट थिच्नुहोस् र पपअप आउँछ त्यसमा यस थिच्नुहोस् ।', '९. तपाईले अगाडिको टगलहरूबाट ब्याकअप सेड्युल पनि राख्न सक्नुहुन्छ वा सेड्युल रिकरिङ ब्याकअप टगललाई अफ गरिदिन पनि सक्नुहुन्छ , त्यसपछि ब्याकअप नाउ मा थिच्न सक्नुहुन्छ ।', 'यसपछि ब्याकअप हुन थाल्छ । १३ हजार एसएमएस ब्याकअप हुनको लागि हुनका लागि ३ मिनेट भन्दा पनि कम समय लाग्छ । एकपटक ब्याकअप फाइल बनाएपछि त्यसलाई तपाईले आफ्नो कम्प्युटरमा कपी गर्न सक्नुहुन्छ वा त्यसलाई तेस्रो पक्षको सफ्टवेयरसँग लिंक नगरी क्लाउडमा सेभ गर्न पनि सक्नुहुन्छ ।', 'एन्ड्रोइड फोनको एसएमएस म्यासेज कसरी रिस्टोर गर्ने ?', 'तपाईंले आफ्नो फोनको स्पेस खाली गर्न चाहनुहुन्छ वा नयाँ फोन बोक्न चाहनुहुन्छ भने तपाईले आफ्नो एन्ड्रोइड फोनमा भएका एसएमएस म्यासेजहरू ब्याकअप गरिसकेपछि आफ्नो फोन रिसेट गर्न सक्नुहुन्छ ।', 'तपाईले ब्याकअप राख्नुभएको छ भने रिस्टोर गर्नको लागि ‘कार्वोनाइट एसएमएस ब्याकअप एण्ड रिस्टोर’ एप फेरि इन्स्टल गर्नुपर्ने हुन्छ । तपाईको नयाँ फोनमा वा फम्र्याट गरिएको पुरानै फोनमा निम्न विधिअनुसार एसएमएस रिस्टोर गर्न सकिन्छ ।', '१. तपाईको फोनमा एसएमएस ब्याकअप कपी गरिएको पक्का गर्नुहोस् ।', '२. कार्वोनाइट एसएमएस ब्याकअप एप खोल्नुहोस् र रिस्टोर गर्नको लागि वेलकम स्त्रिmनमा गेट स्टार्टेड मा थिच्नुहोस् ।', '३. माथि देब्रपट्टकिो हृयामबर्गर मेनु आइकनमा थिच्नुहोस् र रिस्टोरमा थिच्नुहोस् ।', '४. तपाईले लोकल कपी प्रयोग गरिरहनुभएको छ भने लोकल ब्याकअप लोकेसन मा थिच्नुहोस् होइन गुगलड्राइभ वा ड्रपबक्स प्रयोग गर्ने हो भने उचित बटनमा थिच्नुहोस् ।', '५. यसले पछिल्लो ब्याकअप आँफै पत्ता लगाउँछ पत्ता लगाएन भने सेलेक्ट अनदर ब्याकअप मा थिच्नुहोस् र तपाईले रिस्टोर गर्न खोजेको फाइलमा थिच्नुहोस् । टगलहरूबाट तपाईले म्यासेज वा फोन कल के रिस्टोर गर्न चाहेको के हो छनोट गर्नुहोस् ।', '६ रिस्टोरमा थिच्नुहोस् । त्यसपछि ओके थिच्नुहोस् र त्यसपछि आउने दुई पपअपमा यस थिच्नुहोस् ।']"
"इन्स्टाग्रामका ६ चर्चित ‘सुपरड्याड’, जसका छन् लाखौं फलोअर्स","['इन्स्टाग्रामका ६ जना ‘सुपरड्याड’ जसका फलोअर मात्रै ३४ लाखभन्दा धेरै छन् । उनीहरूले आफ्नो परिवारका विभिन्न क्रियाकलापका तस्वीर, अनौंठा साइन्स एक्सपेरिमेन्टदेखि स्टारवार्स थिमको कपडा लगाएका गेमको तस्वीरहरू सेयर गरेका छन् ।', 'यी छ जना बुबाहरूले इन्स्टाग्राममा सेयर गर्ने सिर्जनात्मक तस्बिरको मुख्य पाटो भनेकै सुन्दर बच्चाहरू हुन् जो उनीहरूका लागि सबैथोक हुन् । आफ्नो पारिवारिक जीवनलाई सोसल मिडियाबाट सार्वजनिक गरेरै उनीहरू अरूका लागि प्रेरणास्रोत बनेका छन् भने ब्रान्ड र कम्पनीहरूका लागि काम गर्ने मौकासमेत पाएका छन् ।', 'त्यसो भए यी इन्स्टाड्याड स्टारहरू को को हुन् र उनीहरू कसरी सेलिब्रेटी महिला फ्यानहरूका लागि सेलिब्रेटी भए त ? हेरौँ,', '१. पपस्टार ड्याड', 'टम फ्लेचरः @tomfletcher', 'फलोअर्सः १.५ मिलियन', 'म्याकफ्लाइका गायक टम फ्लेचर पिता हुनुमा धेरै गर्व गर्छन् । उनका सुन्दर तस्वीरहरू र सिर्जनात्मक पारिवारिक भिडियोहरू लाखौं मानिसहरूले हेर्छन् । सन् २०१६ मा उनी आइसलली डटकमको ‘सेलीब्रेटी ड्याड अफ द इयर’ बन्न सफल भएका थिए । उनका दुई छोराहरू तीन वर्षका बज र एक वर्षका बड्डी छन् । हालसालै उनी र श्रीमती जियोभानाले सेप्टेम्बरमा तेस्रो सन्तानको स्वागत गर्ने बताएका थिए ।', '२. चार छोरीका पिता', 'सिमोन हुपरः @father_of_daughters', 'फलोअर्सः ८,३८,०००', 'सिमोन हुपरको पोस्टहरूमा छ जनाको परिवार बस्ने भद्रगोल घरको विभिन्न फोटो हुने गर्छ । चार छोरीका पिता हुपरले हालसालै एक मिडियालाई अन्तर्वार्ताको क्रममा भनेका थिए, ‘परिवारको कारणले नै म यो स्थानमा छु र म उनीहरूप्रति ऋणी छु ।’', 'परिवार सहित समुद्र किनारमा घुमिरहेको, भद्रगोल भान्छा कोठामा खाना बनाइरहेको र सुपरमार्केटमा किनमेल गरिरहेका तस्वीरहरू उनको इन्स्टाग्राममा देख्न सकिन्छ ।', 'धेरैजसो सेल्फीमा छोरीहरू बोकेर जिस्किएको वा अचम्ममा परेजस्तो देखिने सिमोनले आफ्नो नयाँ किताब फरेभर आउटनम्बरर्डमा भनेका छन् ‘मैले यी बच्चाहरू हुर्काउँदा धेरै कुरा सिकेँ । मलाई आशा छ, तपाईले मेरो फिडबाट केही कुरा लैजान सक्नुहुन्छ, जबकि यो के नगर्ने भन्ने कुराको लिस्ट हो ।’', '३. कुल साइन्टिस्ट', 'सर्जेइ अर्बनः @thedadlab', 'फलोअर्सः ६,९१,०००', 'इन्स्टाग्राममा सर्जेइ अर्वनले लेखेका छन्, ‘म कुनै शिक्षक वा वैज्ञानिक होइन, म चार वर्षे म्याक्स र ६ वर्षे एलेक्सको पिता मात्रै हुँ । मैले आफ्नो पितृभावको यात्रा, बच्चा हुर्काउने टिप्सहरू, परीक्षणहरू, खेलौना र केही कौशलहरू सेयर गर्ने गरेको छु ।', 'इन्स्टाग्राममा कुल ड्याडको रूपमा चिनिने उनी सामान्य घरायसी सामानहरू जस्तै अण्डा, भिनेगर र बेलुनहरू प्रयोग गरी भौतिकशास्त्र, गुरुत्वाकर्षण एवं विद्युतको बारेमा ज्ञान दिने परीक्षण गर्छन् र छोटा भिडियोहरू आफ्ना लाखौं फलोअर्सलाई सेयर गर्छन् ।', 'दुई वर्षअघिको एक अन्तर्वार्तामा उनले भनेका छन्, ‘केही आमाबुबाले आफ्नो बच्चालाई पटि गराएको फोटो इन्स्टाग्राममा सेयर गर्छन् तर म त्यो खालको होइन । मेरा छोराहरूले १० वर्ष अघि के गरेका थियौं भनेर सोच्दा साँच्चै गर्व गर्न सकून् भन्ने सोच्छु ।’ उनका अनुसार विज्ञान परीक्षणहरू ‘म्याजिक ट्रिक’ जस्ता हुन् जसले उनको बच्चाहरूको मुहार हँसिलो बनाउँछ ।', '४. विशेष आवश्यकता भएको बच्चाको पिता', 'एड्रियन सी मुरेः @adriancmurray', 'फलोअर्सः १,८५,०००', 'एड्रियन मुरेको इन्स्टाग्राम एकाउन्टमा विशेष आवश्यकता भएको बच्चाको पिताका साथमा उनको वास्तविक पारिवारिक जीवनको ब्लग भेट्न सकिन्छ जसले उनको सुन्दर कल्पना पछाडिको एक कथा भन्छ ।', 'चार वर्षअघि उनको नौ महिने छोरा आफ्नो कोक्रोमा अचेत भएको रहेछन् । उनलाई आकस्मिक केयरको लागि तुरुन्तै हस्पिटल पुर्याइयो । त्यसपछि उनको छोरालाई ‘एन्टी इपिलेप्टीक’ उपचारका लागि राखियो । त्यसपछि एड्रिएन र उनको पत्नीले नयाँ वातावरणमा सन्तुलन ल्याउनका लागि फोटोग्राफी रोजे ।', 'एड्रियन भन्छन्, ‘यो पारिवारिक यात्रामा तपाई हाँस्न पनि सक्नुहुन्छ, रुन सक्नुहुन्छ र तपाईले यसलाई मन नपराउन पनि सक्नुहुन्छ । जस्तो अवस्थामा पनि हामी हाम्रो परिवारको तस्बिर, आर्ट र अनुभव सेयर गरिरहन्छौँ ।’', '५. फ्लोरिडा ड्याड', 'जोस डेभिसः @tiesandfries', 'फलोअर्सः १,०५,०००', 'फ्लोरिडामा हुर्केका जोस डेभिसले आफ्नो बच्चाको बारेमा पोस्ट गर्ने बेलामा आफ्नो मुटु आफ्नो हत्केलामा राख्छन् । जब उनले आफ्नो छोराका जन्मदिनमा तस्बिर सेयर गर्दै लेखेका थिए, ‘जब मैले दुईजना मात्रै आनन्द उठाउनको लागि उसलाई ट्रेनमा लिएर गएँ, उसले मेरो हात समाउनुहोस् पापा भन्यो । त्यसपछि हामी हास्यौँ र एक अर्कालाई माया गर्न थाल्यौँ ।’', '‘उसका विभिन्न खाले एक्सप्रेसन, प्रश्न र प्रतिक्रियाहरू हुन्छन् । हामीले २ वर्षसम्म बिताएका सुन्दर क्षण सम्झँदा म रुन मात्रै सक्दिन । ती क्षणहरू गइसके र अब आउने नयाँ एड्भेन्चरहरूका लागि म उत्साहित भएको छु’ उनले लेखेका छन् ।', '६. तिम्ल्याहा छोरीका पिता', 'एलेक्स लेविसः @daddy_to_triplet_girls', 'फलोअर्सः ८५,०००', 'तिम्ल्याहा छोरीहरू एनावेले रोज, फ्लोरेन्स भायोलेट र लोटी ब्लुबेलका साथमा एक छोरा हेनरीका पिता एलेक्सलाई आफ्ना केटाकेटीहरूसँगको विभिन्न तस्वीर सेयर गर्न मन लाग्छ ।', 'एलेक्सले आफ्ना केटाकेटीलाई ‘माइ क्रेजी बन्च’ भनेर लेवल लाइदिएका छन् र फलोअर्सलाई साना केटाकेटीहरूसँग जिउनुको दुःखको बारेमा थाहा दिन्छन् । एलेक्सले इन्स्टाग्राममा कसरी उनी विभिन्न ब्रान्डहरूसँग जोडिए र त्यसको गार्डेनलाई ट्रान्सफर्म गरेर परिवारलाई रमाइलो गर्ने ठाउँ बनाए भन्ने कुरा पनि सेयर गरेका छन् ।', 'उनले विभिन्न हाँसउठ्दा तस्वीरका साथै खाना खाँदाको अस्तव्यस्त तस्वीरहरू पनि सेयर गर्छन् । एलेक्सले हालसालै एक अन्तवार्तामा भनेका छन्, ‘हामीले बच्चा कसरी हुर्काउने भन्ने बारेमा धेरै कुरा सिकेका छौँ र हाम्रो केही अनुभवहरू सेयर गर्न खोजेका छौँ, त्यो तपाईलाई पनि काम लाग्न सक्छ ।’', 'डेलीमेल डटकमबाट']"
"ह्वाट्सएपमा नयाँ फिचर, अब एप नखोली च्याट","['फेसबुकले आफ्नो एफ एट कन्फ्रेन्सका अवसरमा ह्वाट्सएप प्रयोगकर्ताका लागि विभिन्न नयाँ फिचर्सको घोषणा गरेको छ ।', 'विश्वमा ढेड अर्बभन्दा धेरै प्रयोगकर्ता रहेको ह्वाट्सएपमा अब ग्रुप भिडियो कलिङ्ग तथा स्टिकर्स जस्ता फिचर्स रहनेछन् । यी दुई फिचरसँगै फेसबुकमा अर्को गज्जबको सेवा पनि थप भएको छ ।', 'ह्वाट्सएपले एक नयाँ वेब डोमेन पेश गरेको छ, जसको माध्यमबाट प्रयोगकर्ताले इन्टरनेट ब्राउजरबाटै च्याट गर्न सक्नेछन् । अर्थात् कसैसँग च्याट गर्नका लागि ह्वाट्सएपको एप खोलिरहनु पर्ने छैन ।', 'समाचार अनुसार ह्वाट्सएपले एक नयाँ डोमेनwa.meदर्ता गरेको छ। यो एन्ड्रोइड भर्सन २.१८.१३८ वा त्यसभन्दा नयाँ भर्सनवाला अपरेटिंग सिस्टम भएका डिभाइसहरुमा चल्नेछ ।', 'ह्वाट्सएप्को नयाँ डोमेन एक प्रकारको च्याट प्लाटफर्मको वेब भर्सनको विस्तृत रुप हो । यस नयाँ डोमेनसँगै ह्वाट्सएप प्रयोगकर्ताले ह्वाट्सएप नखोलीकनै अरु ह्वाट्सएप प्रयोगकर्तासँग च्याट गर्न सक्दछन् ।', 'कुनैपनि ह्वाट्सएप् च्याटलाई सीधै ब्राउजरमा खोल्नका लागि प्रयोगकर्तालेhttps://wa.me/countryextension + (phone number)टाइप गर्नुपर्नेछ । यसमा वेब एड्रेससँगै आफूले च्याट गर्न चाहेको व्यक्तिको देशको टेलिफोन कोड र फोन नम्बर हालिसकेपछि च्याट खुल्नेछ ।', 'एजेन्सीको सहयोगमा']"
भारतीय ई–कमर्श मार्केटमा आउँदै फेसबुक,"['भारतमा आर्थिक कारोबारको भुक्तानीको क्षेत्रमा ह्वाट्सएपको माध्यमबाट प्रवेश गरेसँगै फेसबुकको ध्यान भारतको बढ्दो इ कमर्श मार्केटतर्फ मोडिएको छ ।', 'भारतीय बजारमा फेसबुकले सबैभन्दा ठूलो रिटेलर्स अमेजन तथा वालमार्टको सामना गर्नुपर्नेछ ।', 'भारतमा इ कमर्शको क्षेत्रमा हात हाल्ने प्रयोजनका लागि फेसबुकले विभिन्न ब्राण्डहरुसँग कुारकानी गरिसकेको छ ।', 'आगामी जुन महिनामा फेसबुक मार्केटप्लेसँगै भारतमा सफ्टलञ्च हुनसक्ने बताइएको छ । फेसबुक आफ्नो मार्केटप्लेसमा प्रडक्टहरु अपलोड गर्ने तथा अडर गर्नका लागि टूल्स बनाउनेछ र केही महिनाभित्रमा यसमा पेमेन्ट गर्न सकिने अप्सन पनि थप गर्नेछ । तत्कालका लागि चाहीँ फेसबुकले मार्केटप्लेसमार्फत ग्राहकलाई बिक्रेताको फेसबुक पेज वा वेबसाइटमा रिडाइरेक्ट गरी यसको सुरुवात गर्नेछ ।', 'स्मरण रहोस् फेसबुकले झण्डै ६ महिना पहिले नै भारतमा कन्जुमर टू कन्जुमर इन्टरफेसको रुपमा आफ्नो मार्केटप्लेस लञ्च गरेको थियो । फेसबुकको यो टूल्सले निकै राम्रो प्रतिक्रिया प्राप्त गरेको छ ।', 'कम्पनीका प्रवक्ताले भनेका छन्, ‘हामीले गत नोभेम्बरमा सबैभन्दा पहिले मार्केटप्लेसलाई भारतमा लञ्च गरेका थियौँ र त्यसयता हामीहरु लगातार मानिसहरुका आवश्यकताका विषयमा जान्ने प्रयास गरिरहेका छौँ । हामीले आउँदा दिनमा पनि मानिसहरुका आवश्यकताको खोजी गरिरहने छौँ ।’', 'भारतमा अनलाइन रिटेल मार्केट तिव्र रुपमा बढिरहेको छ र यस वर्षको अन्त्यसम्ममा २७ अर्ब डलर सम्म पुग्नसक्ने बताइएको छ । भारतमा बढ्दो व्यापार देखेर विश्वस्तरीय अनलाइन बिक्रेताहरुको ध्यान भारततर्फ मोडिएको हो ।', 'उता गुगल पनि इ कमर्शको क्षेत्रमा छिटै नै प्रवेश गर्दैछ ।', 'एजेन्सी']"
१० खर्बको सिमा छुँदै गर्दा कसले उछिन्दै छ एप्पललाई ?,"['', 'आइफोन निर्माता कम्पनी एप्पल विश्वको सबैभन्दा मूल्यवान कम्पनी हो र यसको बजार मूल्य १ टि्रलियन अर्थात् १० खर्ब डलर पुग्नै आँटेको छ ।', 'एप्पल, अमेरिकी इतिहासमै पहिलोपटक १० खर्ब डलर मूल्यको कम्पनी बन्ने क्रममा रहँदा एप्पललाई पछ्याउने केही कम्पनीले उसलाई छिटै नै पछि पार्ने सम्भावना पनि देखिएको छ । र, यो दौडमा तिव्र रुपमा अघि बढिरहेकेा अमेरिकाकै अर्को कम्पनी अमेजन डट कम सबैभन्दा अगाडि छ ।', 'स्टिभ जब्सले सन् १९७६ मा ग्यारेजबाट सुरु गरेको एप्पल कम्पनीले अहिले वाषिर्क रुपमा २ खर्ब २९ अर्ब डलर आम्दानी गर्दछ । यो भने पोर्चुगल तथा न्युजिल्याण्ड जस्ता विकशित देशको कुल गाह्रस्थ उत्पादन भन्दा पनि बढि हो ।', 'गत बुधबार एप्पलको बजार मूल्य ९ खर्ब ३४ अर्ब पुग्यो । मंगलबार कम्पनीको त्रैमासिक प्रतिवेदन सार्वजनिक भएको र अमेरिकी धनाढ्य वारेन बफेटले एप्पलको गाह्रस्थ शेयरको खरीद बढाउने घोषणा गरेसँगै गत हप्ता एप्पलको शेयर मूल्य १२ प्रतिशतले बढ्यो । १० खर्ब डलरको बजार मूल्य भन्दा कम्पनीको शेयर मूल्य केवल ८ प्रतिशतले मात्र कम छ ।', 'एप्पलको म्युजिक स्ट्रिमिंग तथा अनलाइन स्टोरेज लगायतका सर्भिस सेक्टरको आम्दानीमा ३१ प्रतिशतले बढोत्तरी भएको रिपोर्ट इंगित गर्दै विश्लेषकहरुले एप्पलको शेयर मूल्य १९५ डलरबाट २१० डलर पुग्ने प्रक्षेपण गरेका छन् । यदि त्यसो भएमा एप्पल कम्पनीको बजार मूल्य १० खर्ब ३ अर्ब डलर पुग्नेछ ।', 'तर निरन्तर रुपमा प्रगति गरिरहेको एप्पल १ ट्रिलियन मूल्य भएको पहिलो कम्पनी बन्ने निकै नजिक रहँदा उसको इतिहास रच्ने मौका अरु कसैले खोसिदिने सम्भावना पनि बढेको छ । हाल बजार मूल्य ७ खर्ब ८० अर्ब डलर रहेको अमेजन कम्पनीको वृद्धिदर यति तिव्र छ की उसले एप्पल भन्दा अगाडि नै १० खर्ब डलरको मूल्य छुने सम्भावना रहेको छ । यदि त्यसो भएन भनेपछि एप्पलले १० खर्ब डलरको सीमा पार गरेको केही समयमै अमेजनले पनि त्यो सफलता प्राप्त गर्नेछ र त्यसपछि छिटै नै एप्पललाई पछि पार्नेछ ।', 'उता साउदी अरेबियाको तेल उत्पादक कम्पनी साउदी अराम्कोले पहिलोपटक अन्तराष्ट्रिय बजारमा शेयर खुल्ला गर्दैछ । जसका कारण कम्पनीको बजार मूल्य २० खर्ब डलर पुग्ने दाबी सरकारी अधिकारीहरुको छ ।', 'शुक्रबारको बजार मूल्य अनुसार एप्पल भन्दा १ खर्ब ४८ अर्ब कम मूल्य रहेको अमेजनले पछिल्लो समय शेयर मूल्य तथा बिक्रिको दरलाई बढाएको छ । अमेजनको शेयरको बिक्रिदर निकै उच्च छ र अपेक्षित मुनाफाभन्दा १ सय गुणा उच्च मूल्यमा खरीद बिक्रि भैरहेको छ । जबकी एप्पलको यो दर १५ प्रतिशत मात्र छ ।', 'एप्पलको शेयर मूल्य गतवर्ष भन्दा २४ प्रतिशतले बढेको छ । कम्पनीको पछिल्लो स्मार्टफोन आइफोन एक्सप्रतिको अपेक्षाका कारण एप्पललको शेयर मूल्यमा भारी वृद्धि भएको हो । तर १ हजार डलरको यो स्मार्टफोनको बजार अपेक्षित रहेन । एप्पलको शेयर मूल्यमा हाल भैरहेको वृद्धि चाहीँ शेयरधनीहरुलाई बढि नगद प्रदान गर्ने कम्पनीको घोषित योजनाका कारण भएको बताइएको छ ।', 'उता पछिल्लो एक वर्षमा अमेजनको शेयर मूल्यमा ७० प्रतिशतले वृद्धि भएकेा छ । यस अवधिमा अमेजनको आम्दानीमा ३१ प्रतिशतले वृद्धि भएको छ । अनलाइन मार्केटिङ र क्लाउड सर्भिस दुबैका उपभोक्ताहरु बढ्दै जाँदा अमेजनको व्यवसाय चम्किएको छ ।', 'अमेजनले म्युजिक तथा भिडियो सामाग्रीहरु, फायर टिभी डिभाइस तथा अलेक्सा स्मार्ट होम ग्याजेट समेत बेच्ने भएको हुँदा यसले हार्डवेयरको क्षेत्रमा एप्पल तथा गुगलको मातृ कम्पनी अल्फाबेटसँग झनै प्रतिस्पर्धा गरिरहनु परेको छ ।', 'वालस्टि्रटको बजार मूल्य अनुसार तेश्रो धेरै बजार मूल्य भएको अमेरिकी कम्पनी अल्फाबेट हो, जसको बजार मूल्य ७ खर्ब ६५ अर्ब छ भने चौथो स्थानको माइक्रोसफ्टको ७ खर्ब ४९ अर्ब डलर छ ।', 'स्मरण रहोस् गत फेब्रुअरीमा मात्र अमेजनले यी दुबै कम्पनीलाई उछिनेको हो ।', 'पाँचौ स्थानमा रहेको फेसबुकलाई समेत जोड्ने हो भने अमेरिकी बजारका पाँच ठूला कम्पनीको जम्माजम्मी बजार मूल्य २४ खर्ब डलर पुगेको छ ।', 'अमेजन र एप्पलले यो वर्ष नै १० खबृ डलरको सीमा चुम्ने देखिएकेा भएतापनि माइक्रोसफ्ट सन् २०१९ अगाडि त्यस विन्दुमा पुग्न नसक्ने देखिएको छ । अल्फाबेटलाई चाहीँ १० खर्ब डलर बजार मूल्य पूराउनका लागि सन् २०२० सम्म कुर्नुपर्ने पछिल्ला रिपोर्टले देखाएका छन् । रोयटर्सबाट']"
"अब ढोकामा लगाउनुहोस् स्मार्ट चाबी, मोबाइलबाटै गर्नुहोस् कन्ट्रोल","['साँच्चै नै आधुनिक सुविधायुक्त स्मार्ट घरको मुख्य पाटोको रूपमा स्मार्ट चाबीलाई लिन सकिन्छ । स्मार्ट चाबीले तपाईले चाहनुभएको मान्छेलाई मात्रै प्रवेश गर्न र बाहिर जान दिने मात्र होइन यसले तपाई घर बाहिर भएको अवस्थामा पनि तपाईको घरमा को मान्छे प्रवेश गरिरहेको छ र को बाहिर गइरहेको छ त्यसको निगरानी गर्छ ।', 'स्मार्टचाबीको मद्दतबाट तपाईले मोबाईल फोनबाटै आफ्नो घरको ढोका खोल्न र बन्द गर्न सक्नुहुन्छ । यसको कुनै मोडेलले त झनै तपाईको परिवारका अन्य सदस्य, साथीहरू र मर्मत सम्भार गर्ने कर्मचारीहरूलाई ढोका खोल्ने विशेष सहुलियत पनि दिन्छ । स्मार्ट लक तपाईले भ्वाइस कमान्ड र टि्रगरको सहायताले एक्टिभ गर्न सक्नुहुन्छ ।', 'यस प्रविधिबारे तपाईले बुझ्नुपर्ने केही कुराहरू छन् । सबैभन्दा पहिले तपाईंले विचार गर्नुपर्ने कुरा यसको मूल्य कतिपर्छ भन्ने कुरा नै हो । तपाईंलाई आफ्नो परम्परागत चाबी त्यागेर स्मार्ट चाबीमा अपग्रेड हुन कति पर्छ भन्ने हो । स्मार्ट चाबी तपाईले हार्डवेयर पसलमा गएर सजिलै किन्न सकिने चाबीभन्दा अलि बढी नै महँगो हुन्छ । तपाईले स्मार्ट लक १०० डलर सम्मको पाउन सक्नुहुन्छ तर तपाईले अलि राम्रै र जहाँबाट पनि नियन्त्रण गर्न सकिने खालको भ्वाइस कमान्ड, पुस र इमेल नोटिफिकेसन,\xa0 टेम्पर अलार्मजस्ता विशेषता भएका स्मार्ट लक लिन चाहनुहुन्छ भने त्यसको लागि तपाईले २०० देखि ३०० डलर सम्म खर्च गर्नुपर्छ ।', 'धेरैजसो स्मार्टलक मोबाइल एपबाट नियन्त्रण गर्न सकिन्छ जसको सहायताले तपाईले एक सजिलो आइकनमा थिच्नेबित्तिकै ढोका खोल्न र बन्द गर्न सक्नुहुनेछ । कुनै मोडेलले तपाईलाई वेब एप पनि अफर गर्छन् जसको सहायताले तपाईले आफ्नो डेस्कटप वा ल्यापटप कम्प्युटरबाट पनि स्मार्ट चाबी नियन्त्रण गर्न सक्नुहुनेछ । धेरैजसो एपहरूले तपाईलाई स्थायी र अस्थायी प्रयोगकर्ताहरू थप्ने सुविधा प्रदान गर्छ र विशेष दिन वा समयको लागि कसैलाई पहुँच दिने तालिका सेट गर्न पनि सक्नुहुन्छ ।', 'तपाईको स्मार्ट चाबी ब्लुटुथ बाट चल्ने खालको छ भने तपाई ढोकाको आसपासमा हुनुपर्ने छ र करिव ४० फिटको दूरीसम्मबाट तपाईले त्यसलाई नियन्त्रण र सञ्चार गर्न सक्नुहुन्छ भने चाबी वाईफाईबाट चल्ने खालको भएको छ भने तपाईले यसलाई घरको वाईफाईले जहाँसम्म भ्याउँछ त्यहाँबाट नियन्त्रण गर्न सक्नुहुन्छ ।', 'यस्तै तपाईले स्मार्टलकमा एक्टिभिटी लगको विशेषता छ कि छैन त्यो भने पहिले नै ख्याल गर्नुपर्छ । एक्टिभिटी लगको सहायताले तपाईले तत्कालै वा केही समयपछि पनि तपाईको घरमा को प्रवेश गर्\u200dयो र को बाहिरियो भन्ने कुराको जानकारी लिन सक्नुहुनेछ ।', 'बजारमा आएका पछिल्ला स्मार्ट लकले तपाईलाई भ्वाइस एक्टिभेसन, जियोफेन्सिङ र अटोलकिङको सुविधाहरू पनि प्रदान गर्छन् । भ्वाइस एक्टिभेसनको सहायताले तपाईले ढोका खोल्न र बन्द गर्न सजिलो बनाउँछ । तपाईले आफ्नो फोनमा घरको अगाडिको ढोका खोल भन्नासाथ ढोका खुल्छ र ढोका आफैं बन्द हुन्छ ।', 'अब तपाईले आफ्नो घरबाट निस्कने बेलामा चाबी लगाउन गर्न बिर्सनु त भएको छैन भन्ने कुराको चिन्ता लिइराख्नु पर्दैन । जियोफेन्सिङको सुविधा भएको स्मार्ट चाबीमा तपाईले आफ्नो मोबाइल एप प्रयोग गरेर आफ्ना घरवरिपरि एक परिधि सेट गर्न सक्नुहुन्छ र आफ्नो फोनको लोकेसन सर्भिसको माध्यमले आफ्नो एक्ज्याक्ट लोकेसन सेट गर्न सकिन्छ । जब तपाई उक्त परिधिबाट बाहिरिनुहुन्छ लक आफैं स्वचालित हुन्छ । अटोलकले तपाईको ढोका खोलेको निश्चित समयपछि आफैं बन्द गर्छ ।', 'साथै यसका स्मार्ट चाबीको अन्य विशेषताहरूमा चाबी बिनाको टचप्याड सुविधा, जसबाट तपाईले फोन नबोकेको बेलामा पनि ढोका खोल्न सक्नुहुन्छ । यसका साथै टेम्पर र फोर्स इन्टर अलार्मको विशेषता पनि छ । जसले तपाईको ढोकामा कसैले जबरजस्ती भित्र छिर्न खोजेमा वा फुटाउन खोजेमा तपाईलाई सूचना दिन्छ । पुस टेक्स्ट र इमेल नोटिफिकेसनले तपाईलाई को बाहिरिँदै छ र को भित्रिँदै छ भन्ने कुराको तत्कालै जानकारी दिन्छ ।']"
"आकासिँदै एप्पल कम्पनी, बजार मूल्य १० खर्ब डलर नजिक","['विश्वको सबैभन्दा मूल्यवान कम्पनी एप्पलको शेयर मूल्य सोमबार अहिलेसम्मकै उच्च विन्दुमा पुग्यो । र, यो सँगै एप्पल कम्पनीको बजार मूल्य १० खर्ब डलर नजिक पुगेको छ ।', 'बर्कशायर हाथावेको वार्षिक शेयरधनी बैठकमा कम्पनीका अध्यक्ष तथा सिइओ वारेन बफेटले एप्पलको थप साढे ७ करोड कित्ता शेयर हाथावेले खरीद गरेको खुलासा गरेसँगै एप्पलको शेयर मूल्य आकासिएको हो ।', 'त्यस्तै दी ओरेकल अफ ओमाहाज कम्पनीसँग एप्पलको २४ करोड कित्ता शेयरको स्वामित्व रहेको छ, जुन एप्पलको कुल शेयरको ५ प्रतिशत हो ।', 'एप्पलको शेयर मूल्य सोमबार २ प्रतिशतले वृद्धि भयो र कम्पनीको बजार मूल्य ९ खर्ब ४० करोड पुग्यो ।', 'यो मे महिना एप्पल कम्पनीका लागि निकै फलिफाप भैरहेको छ ।', 'मे १ तारेखमा सार्वजनिक रिपोर्टमा एप्पलले अपेक्षा भन्दा बढि मुनाफा हासिल गरेको तथ्यांकले वालस्ट्रिटलाई तीनछक बनाइदिएको थियो । पछिल्लो समय अमेरिकामा आइफोनको बिक्रि घटेपछि जापान र चीनमा आइफोनको बिक्री नाटकीय रुपमा बढेको तथ्यांकले देखाएको छ ।', 'लगानी कर्ताको प्रतिशेयर मुनाफा तथा लाभांसमा वृद्धि हुनेगरी एप्पलले स्टक बाइब्याक कार्यक्रमको योजनासँगै एप्पलले आफ्ना लगानीकर्तालाई आशावादी बनाइरहेको छ । फलतः मे महिनामा एप्पलको शेयर मूल्य गतवर्षभन्दा १३ प्रतिशतले बढी छ ।', 'एप्पलको वृद्धि यहीँ दरमा भैरहेमा कम्पनी अबको छोटो समयमै १० खर्ब डलर बजार मूल्य भएको अमेरिकाको पहिलो कम्पनी हुने पक्का छ ।', 'यद्यपि, अरु तीनवटा कम्पनी पनि यसबाट धेरै टाढा छैनन् । माइक्रोसफ्ट, गुगल र अमेजन पनि एप्पलको पछि पछि छन् ।', 'माइक्रोसफ्ट तथा गुगलको मातृ कम्पनी अल्फाबेटको बजार मूल्य साढे ७ खर्ब छ भने अमेजनको बजार मूल्य झण्डै ८ खर्ब रहेको छ ।', 'त्यस्तै फेसबुकको मूल्य ५ खर्ब १५ अर्ब डलर रहेको छ । गत वर्ष इतिहासमै सबैन्दा धेरै मूल्य कायम गरेको फेसबुकको बजार मूल्य अहिले १० प्रतिशतले घटेको छ ।', 'सिएनएनबाट']"
एनसेलको थ्रिजी सेवा ५४ प्रतिशत जनसंख्यामाः आजियाटा,"['२४ वैशाख, काठमाडौं । निजी क्षेत्रको मोवाइल फोन सेवा प्रदायक कम्पनी एनसेलले तेस्रो पुस्ताको सेवा अर्थात थ्रिजी कुल जनसंख्याको ५४ प्रतिशत जनसंख्याको पहुँचमा पुर्\u200dयाएको छ । कम्पनीको प्रमुख लगानी कर्ता मलेसियन कम्पनी आजियाटाका अनुसारले हालै सार्वजनिक गरेको सन् २०१७ को एकिकृत वाषिर्क प्रतिवेदनमा यो तथ्यांक उल्लेख छ ।', 'सरकारले गत वर्ष प्रविधि तटस्थताको अनुमति दिए पछि एनसेलले ९०० मेगाहर्ज मार्फत ग्रामीण र दूरदराजका भेगमा दु्रतगतिको मोवाइल डाटा सेवाका लागि थ्रिजी सेवाको विस्तार गर्ने बताएको थियो । सेवा विस्तारले गर्दा ग्रामिण भेगका मानिसहरुले उच्च गतिको डाटा सेवाबाट फाइदा लिन पाएका छन् । एनसेलले सन् २०१७ को अन्त्य सम्ममा २,६९९ थ्रिजी साइटहरु जडान गरी सेवा सञ्चालन गर्दै आएको छ ।', '“एनसेलको थ्रिजी सेवा कभरेज ५३.९ जनसंख्यामा पुगेको छ,” वाषिर्क प्रतिवेदनमा भनिएको छ । नेपाल दूरसंचार प्राधिकरणले फ्रिक्वेन्सी नीतिको आधारमा एनसेललाई गतवर्ष जेठमा ९०० मेगाहर्ज र १८०० मेगाहर्ज ब्याण्डमा प्रविधि तटस्थता अपनाउन अनुमति प्रदान गरेको थियो ।', 'यसैका आधारमा एनसेलले १८०० मेगाहर्ज ब्याण्डमा आफुलाई प्राप्त ११ मेगाहर्ज फ्रिक्वेन्सी मध्यबाट ५ मेगाहर्ज फोरजी सेवा विस्तारमा प्रयोग गर्दै आएको छ ।', 'थि्रजीका साथै एनसेलले फोरजी पनि विस्तार गरेको छ । प्रतिवेदन अनुसार, एनसेलले फोरजी सेवा १५.५ प्रतिशत जनसंख्याको पहुँचमा पुर्याउदै यो सेवा २१ श्ाहरमा विस्तार गरिसकेको छ ।', 'फोरजी र थि्रजीको विस्तारका कारण एनसेलको डाटा ग्राहक संख्या र इन्टनेटबाट हुने आम्दानी पनि बढेको छ । कुल आयमा इन्टरनेटबाट हुने आयको १९ प्रतिशत योगदान रहेको र इन्टरनेटबाट मात्र हुने कम्पनीको आम्दानी १७.८ प्रतिशतले बढेको र साथै इन्टरनेट खपतको भोल्युम पनि १३१ प्रतिशतले वृद्घि भएको सो प्रतिवेदनमा उल्लेख छ ।', 'कम्पनीले सन् २०१७ मा कुल रु ५८.१ अर्ब आय गरेको थियो र आफ्नो नेटवर्क र सेवाहरुको गुणस्तर सुधारका लागि रु १२ अर्ब लगानी गरको थियो । प्रतिवेदन अनुसार एनसेलका कुल १ करोड ६४ लाख ग्राहक छन् र ७१ लाख ग्राहकले मोवाइल इन्टरनेट सेवा लिएका छन् ।', 'थ्रिजीको विस्तारित नेटवर्क कभरेजले देशभरीका १,००० भन्दा बढि विकट तथा दुर्गमका ठाउँहरुमा आफ्नो थ्रिजी सेवा पुग्ने जनाएको थियो । द्रुत गतिको मोबाइल इन्टरनेट सेवाको पहुँचबाट ग्राहकहरुले विभिन्न फाइदाहरु लिन सक्छन् ।', 'विश्व बैंकले गरको एक अध्ययनअनुसार मोबाइल ब्रोडब्याण्डमा पहुँचले तत्काल आर्थिक वृद्धिदर बढाउन मद्दत गर्दछ । ब्रोडब्याण्ड जनघनत्वमा १० प्रतिशत विन्दुले वृद्धि हुँदा देशको आर्थिक वृद्धिदर १.३८ प्रतिशत विन्दुले बढ्ने उक्त अध्ययनले देखाएको छ ।']"
"अब प्लेनमै वाईफाई, भारतले दियो अनुमति","['२० वैशाख, काठमाडौं । भारतीय आकाशमा अब सहज तरिकाले इन्टरनेटको प्रयोग गर्न सकिने भएको छ । मंगलबार मात्रै भारतको टेलिकम कमिसनले भारतीय जहाज कम्पनीलाई उडरहेको जहाजमा इन्टनरनेट सेवा प्रदान गर्ने अनुमति दिएको छ ।', 'यो सँगै टेलिकम सञ्चालक, विमान कम्पनी र प्रविधि कम्पनीहरुले अब भारतीय आकाशमा उड्ने जहाजहरुलाई इन्टरनेट सेवा प्रदान गर्न सक्नेछन् ।', 'यो कस्तो प्रविधि हो ?', 'इन फ्लाइट कनेक्टीभिटी सिस्टमले दुई किसिमको प्रविधिको प्रयोग गर्छ । यसमा अनबोर्ड एन्टेनाले जमिनमा रहेको टावरबाट सिग्नल क्याप्चर गर्नेछ ।', 'गुडिरहेको कारमा जसरी अहिले इन्टरनेट चल्छ त्यसैगरी नै जहाजमा पनि इन्टरनेट चलाउन मिल्नेछ । तर समुद्रको भागमा भने यसरी इन्टरनेट कनेक्सन हुनेछैन ।', 'यस्तो बेलामा भने स्याटलाइटबाट इनटरनेट जोड्नु पर्नेछ । अहिले सेटलाइट टेलिभिजनहरु सञ्चालन भए जसरी यो सञ्चालनमा आउने छ । जहाजमा रहेको राउटरबाट विभिन्न ल्यापटप तथा मोबाइलमा इन्टरनेट जोडिनेछ ।', 'यो राउटर भने जहाजमा रहेको एन्टेना सँग जोडिएको हुनेछ । एन्टेनाले स्याटलाइटको सहायतले जमिनमा रहेको टावरमा जोडिनेछ ।', 'जहाजमा पुगेपछि फ्लाइट मोड अन गरेपछि मात्रै इन्टरनेट चलाउन सकिनेछ । उडान भरेको चार देखि पाँच मिनेटपछि मात्रै इन्टरनेट कनेक्सन हुनेछ । जहाज समुन्द्र सतहबाट ३ हजार मिटर माथि पुगेपछि इन्टरनेट कनेक्ट हुनेछ ।', 'टेरेस्टरियलबाट सेटलाइट वा सेटलाइटबाट पुन टेेरेस्टरीयलमा गएर इन्टरनेट कनेक्सन् गर्दा यात्रुले प्रयोग गरिरहेको डिभाइसमा इन्टरनेट कनेक्सन भने छुट्ने छैन ।', 'यात्रुले कति तिर्न पर्ला त ?', 'आकाशमा इन्टरनेट चलाउन त्यती सस्तो भने छैन । सिंगापुर एयरलाइन्सले अहिले १ सय एम बी बराबरको डाटा बिजनेश क्लास र फस्ट क्लासका यात्रुलाई उपलब्ध गराउँने गरेको छ । इकोनोमी क्लासका लागि भने ५ अमेरिकन डलरबाट यस्तो सेवा सुरु हुन्छ । डाटाको भोलुम र समयका आधारमा यसले मूल्य तय गर्ने गर्छ ।', 'त्यस्तै इमिरेट्सले भने आफ्ना यात्रुका लागि २० एमबी डाटा फ्रि दिएको छ । योभन्दा बढी डाटा लिनेले भने १ सय ५० एमबी ९.९९ अमेरीकन डलर र ५ सय एमबी चलाउने हो भने १५.९९ मा उपलब्ध हुन्छ ।', 'जहाजमा इन्टरनेट सेवा जमिनमा भन्दा भने केहि स्लो हुनेछ । जहाजमा फोन गर्ने एप हरु पनि चलाउन मिल्छ । तर, कैयन विमान कम्पनीहरुले यस्तो सुविधा उपलब्ध गराउँदा हल्ला बढी हुने भनेर बन्द गरेका छन् ।']"
कुनै पनि फोनमा नम्बर ब्लक कसरी गर्ने ? जान्नुस् यी तरिका,"['तपाईंले आफ्नो फोनमा कुनै नम्बर ब्लक गर्नुपर्ने कारण अनेक हुन सक्छन् । खासगरी, जब तपाईंको फोनमा अनावश्यक र नचिनेको नम्बरबाट तारन्तर फोन आउँछन् त्यतिबेला नम्बर ब्लक गर्नुपर्ने अवस्था आउँछ । त्यसका केही विधिहरू छन् ।', 'यदि तपाईं कसैलाई अनावश्यक कल र सन्देश आउनबाट रोक्न चाहनुहुन्छ भने उल्लेखित तीन विधि अपनाउनुपर्ने हुन्छ ।', 'तपाईंलाई सताइरहेको नम्बर ब्लक गर्नुछ भने ‘फोन एप’ मा ‘रिसेन्ट’ लाई छनोट गर्नुहोस् । त्यहाँ नम्बर पत्ता लगाउनुहोस् र अंग्रेजी अक्षर ‘आई’ क्लिक गर्नुहोस् । त्यसपछि तपाईंले आफ्नो स्क्रिन कल र लिनुपर्ने कदमका बारेमा जानकारी पाउनुहुनेछ । आफ्नो मोवाइल ‘स्क्रोल’ गरेर ‘ब्लक दिस कलर’ मा थिची कल रोक्न सक्नुहुन्छ ।', 'यदि आफ्नो ‘कन्ट्याक्ट लिस्ट’ बाटै कसैलाई ‘ब्लक’ गर्दै हुनुहुन्छ भने ‘सेटिङ’ मा जानुहोस् । त्यहाँबाट ‘फोन’ हुँदै ‘ब्लकिङ एण्ड आइडेन्टिफिकेसन’ बाट ‘ब्लक कन्ट्याक्ट’ मा पुग्दा तपाईंको मोवाइलको ‘कन्ट्याक्ट लिस्ट’ देखाउँछ, त्यहीँबाट छानेर नम्बर नम्बर ‘ब्लक’ गर्न सक्नुहुन्छ । सेटिङ -मेसेज -ब्लक्ड -एड न्यूमार्फत पनि तपाईं त्यहाँ पुग्न सक्नुहुन्छ ।', 'यदि मेसेज आएको नम्बर तपाईंको ‘कन्ट्याक्ट लिस्ट’ मा छैन भने पहिला तपाईंले त्यसलाई ‘कन्ट्याक्ट लिस्ट’ मा ‘एड’ गर्नुपर्छ । त्यसपछि उक्त नम्बर ‘ब्लक’ गर्न माथिकै विधि अवलम्बन गर्नुपर्छ । यदि तपाईंसँग ‘आईओएस’ को पुरानो भर्सन छ भने दायाँपट्टकिो माथिल्लो भागमा रहेको गोलाकारभित्रको ‘आई’ अक्षर थिचेर त्यहाँ देखाउने ‘ब्लक दिस कलर’ हुँदै ‘ब्लक कन्ट्याक्ट’ बाट नम्बर ‘ब्लक’ गर्न सक्नुहुन्छ ।', 'यदि तपाईंलाई ‘फेस टाइम’मार्फत कसैले चिहाइरहेको भान परेको छ भने त्यही ‘एप’ मा गएर त्यहाँ तपाइँले त्यससँग गरेको अन्तिम ‘फेस टाइम’ कुराकानीमा गएर यससँगैको अक्षर ‘आई’ मा ‘क्लिक’ गर्न सक्नुहुन्छ । त्यहाँ तपाईंले कल र लिने कदमको जानकारी पाउनुहुन्छ । ‘कन्ट्याक्ट लिस्ट’ मा रहेकोलाई ‘ब्लक’ गर्न सेटिङ – फेस टाइम -ब्लक्ड -एड न्यू मा जान सक्नुहुन्छ ।', 'एन्ड्रोइड फोनमा नम्बर ‘ब्लक’ गर्न डायलरमा गएर ‘रिसेन्ट कल’ मा जान सक्नुहुन्छ, त्यहाँ ‘ब्लक’ गर्न खोजेको नम्बर पत्ता लगाएर ब्लक/रिर्पोट स्पार्ममा गएर ‘ब्लक’ गर्न सक्नुहुन्छ ।', 'यदि तपाईं मेसेजका लागि मेसेन्जर प्रयोग गर्नुहुन्छ भने तपाईंको ‘मेसेज लिस्ट’ मा ब्लक/रिर्पोट स्पार्म छनोट गरेर नम्बर ‘ब्लक’ गर्न सक्नुहुन्छ । ‘कन्ट्याक्ट’ को हकमा मेसेन्जरमा गएर सेलेक्ट मेनु-ब्लक्ड कन्ट्याक्ट-एड नम्बरमा गएर ब्लक गर्न सक्नुहुन्छ ।', 'विण्डो सेटमा कल र ‘मेसेज ब्लक’ गर्न सेटिङमा गएर कल प्लस एसएमएस फिल्टर हुँदै ‘टम्र्स अफ युज एण्ड प्राइभेसी पोलिसी’ पार गर्दै ‘ब्लक कल’को स्विच अन गर्नुपर्छ । त्यसपछि फोन एपमा गएर त्यहाँ ब्लक गर्नुपर्ने नम्बर छनोट गरेर ‘ओके’ थिच्नुपर्छ ।', 'एचटीसीका फोनमा ‘कल ब्लक’ गर्न ‘फोन एप’ खोलेर ‘कल हिस्ट्री’ मा गई नम्बर छानी ‘ब्लक कन्ट्याक्ट वा ब्लक कलर’ थिच्नुपर्छ ।', 'एलजी फोनमा ‘फोन एप’ मा गएर सेलेक्ट मेनु-सेटिङ-कल रिजेक्ट-रिजेक्ट कल प|mम एण्ड एड नम्बरको विधि अपनाउन सकिन्छ ।', 'अधिकांश सामसङ सेटमा भने ‘फोन एप’ मा गई ‘लग’ खोल्नुपर्छ । त्यहाँ नम्बर छानी ‘मोर’ मा गई त्यहाँबाट ‘ब्लक सेटिङ’ मा जानुपर्छ । त्यहाँ तपाईंले कल र मेसेज दुईटै ‘ब्लक’ गर्न सकिन्छ । नम्बर तपाईंको ‘कन्ट्याक्ट’ मा छ भने ‘फोन एप’ मा गई ‘सेलेक्ट मोर’ बाट ‘सेटिङ’ हुँदै नम्बर ‘ब्लक’ गर्न सकिन्छ ।']"
नेपालमा ओप्पो एफ सेवेनको फर्स्ट सेल आरम्भ,"['१९ वैशाख, काठमाडौं । सेल्फी एक्स्पर्ट एण्ड लिडर, ओपोले नेपालमा आफ्नो बहुप्रतिक्षित मोडल ओपो एफसेवेनको अप्रिल\xa0 २५देखि फस्र्टसेल मार्फत बिक्री आरम्भ गरेको छ । ओपो एफसेवेन एआई ब्यूटी टेक्नोलोजि २.० र २५ एमपी प|mण्ट क्यामेरा सहितको नेपालमा ब्राण्डकै पहिलो एफएचडी प्लस सुपर फुल स्क्रीन डिस्प्ले मोडल हो ।', 'सेल्फीमा रहेका विषयहरुका लागि ब्यक्तिगत ब्यूटिफिकेशन उपलब्ध गराउन डिजाइन गरिएको प्रविधि सहितको उक्त फोन सोलर रेड, मुनलाइट सिल्भर र डायमण्ड ब्ल्याक गरी तीन भिन्न रंगमा उपलब्ध गरिएको छ । दूई भिन्न भ्यारियण्टमा उपलब्ध गरिएको उक्त फोनको ४ जीबी मोडलको मूल्य रु ३६,५९० तोकिएको छ भने एफसेवेन १२८ जीबीको मूल्य रु ४६,५९० निर्धारण गरिएको छ ।', 'ओपो एफसेवेन मार्फट सेल्फी फिचरका रुपमा उपलब्ध गरिएको एआई २.०ले अनुहारका आकार, विशेषता लगायत ग्लोबल डाटावेसमा आधारित भइ पहिचान गर्ने क्षमता राख्छ । साथै, यसमा २९६ फेसियल टच प्वाइन्ट्स पनि रहेका छन् । यसको विकास प्रक्रियाका दौरान ब्यवसायिक फोटोग्रार्फस, मेकअप आर्टिस्ट लसगायतसंग विशेष परामर्श लिइएको थियो ।', 'फलस्वरुप, ओपो एफसेवेन मार्फत खिचिएका सेल्फीहरु अझ वास्तविक र प्राकृतिक देखिन्छन् । उत्कृष्ट सेल्फीका लागि ओपो एफसेवेनमा ओक्टा कोर ६४-बीट मिडियाटेक हेलियो पी६० प्रोशेसरको प्रयोग गरिएको छ ।', 'फस्र्ट सेलका बारेमा बोल्दै ओपो नेपालका प्रमुह कार्यकारी अधिकृत बबी ट्राओले भने, ‘भरखरै सार्वजनिक ओपो एफसेवेनका लागि नेपाली उपभोक्ता, सञ्चार जगत, शुभचिन्तक लगायतद्वारा प्राप्त अपार माया, सकारात्मक प्रतिक्रिया र समर्थनका लागि हामी कृतज्ञ छौँ । नयाँ फोनमा रहेका नवप्रबर्तनात्मक प्रविधि र आकर्षक डिजाइनका लागि हामीलाई निकै सकारात्मक प्रतिक्रियाहरु प्राप्त भइरहेका छन् । बजार माग र विक्रि नियाल्दा ओपो एफसेवेनले ब्राण्डकै लागि नयाँ उचाई स्थापित गर्ने करिव निश्चित छ । बजारबाट आएको यस्तो प्रतिक्रियाले भविष्यमा अझ उत्कृष्ट उत्पादन नेपाली उपभोक्ताका लागि पस्किन हामीलाई थप हौसला तथा प्रेरणा मिलेको छ ।’', '१०८०*२२८० रिजोल्यशुन सहितको ६.२३-ईञ्चको एफएचडी+ डिस्प्ले सपोर्ट गर्न फोनमा ३४०० एमएएच क्षमताको ब्याट्री जडान गरिएको छ ।\xa0 स्क्रीनको सुरक्षाका लागि फोनमा स्क्र्याच रेजिस्टेण्ट कोर्निङ गोरिल्ला ग्लास ५को प्रयोग गरिएको छ । साथै, फोनमा रहेको १६ एमपी रियर क्यामेरा दिन तथा रात दुबै समयमा शटका लागि उत्कृष्ट छ । एण्ड्रोइड ८.१मा आधारित कलरओएस ५.०मा प्रणाली ब्यवस्थापनमा सुविधाका लागि सफ्टवेयरमै एआईको ब्यवस्था गरिएको छ ।', 'कलर ओएस ५.० एआई पावर म्यानेजरले फोन उत्कृष्ट अवस्थामा रहोस् भन्ने कुरालाई ध्यानमा राखि एप अनुसार उर्जा वितरण गर्छ । एफफाइभसंगको तुलनामा ओपो एफसेवेनको समग्र कार्यक्षमतामा ८० प्रतिशतले सुधारिएको छ । साथै, एआई सपोर्ट गर्ने हुँदा यसको कार्य सम्पादन समेत थप सटिक रहेको कम्पनीको दावी छ ।']"
ओपोद्वारा स्मार्ट सेल्फीका लागि ए८३-२०१८ सार्वजनिक,"['२७ बैशाख, काठमाडौं । सेल्फी एक्स्पर्ट एण्ड लिडर, ओपोले नयाँ एन्ट्रि -लेभल क्यामेरा फोन ओपो ए८३-२०१८ सार्वजनिक गरेको छ ।', 'ए ८३ २०१८ यसै बर्षको ज्यानुअरी महिनामा सार्वजनिक गरिएको लोकपि्रय ओपो ए८३को परिस्कृत भर्जन हो । तिब्र गतिमा उत्कृष्ट कार्य सम्पादनका लागि ओपो ए ८३ २०१८मा कम्पनीले ४ जीबी र्\u200dयाम र ६४ जीबी रोमको ब्यवस्था गरिएको छ ।', 'साथै, यूवा पुस्ता लक्षित गर्दै फोन गोल्डका साथै आकर्षक नीलो रंगमा पनि उपलब्ध गरिएको छ । फुल स्त्रिmन डिस्प्ले र एआई ब्यूटी रिकग्निसन प्रविधि सहितको ओपो ए८३ २०१८ले प्रयोगकर्तालाई थप वास्तविक र प्राकृतिक सेल्फी अनुभव प्रदान गर्छ । ३१८० एमएएच ब्याट्री जडान गरिएको ए ८३को मूल्य रु. २७,४९० निर्धारण गरिएको छ । सार्वजनिक गरिएको नयाँ फोन नेपालभर रहेका कम्पनीका विक्रि केन्द्र मार्फत उपलब्ध गरिएको छ ।', 'ओपो ए८३ -४जीबी)का बारेमा बोल्दै ओपो नेपालका प्रमुख कार्यकारी अधिकृत बबी ट्राओले भने, ‘उत्पादन तथा तिनमा निहित प्रविधिमा निरन्तर सुधार ओपोका लागि सँधै प्राथमिकताको बिषय हो । हाम्रा उपभोक्ताका आवश्यकता तथा मागको सम्बोधनका लागि हामी निरन्तर प्रयासरत छौँ । ज्यानुअरीमा सार्वजनिक ओपो ए८३को परिस्कृत भर्जन ए८३ २०१८ मार्फत हामी किफायती बजेटमा स्मार्ट सेल्फी तथा शार्प परफरमेन्स चाहने उपभोक्ताका माग सम्बोधन गर्नमा समर्थ हुन्छौँ भन्ने अपेक्षा लिएका छौँ ।’', 'फ्ल्यागशिप फुल स्क्रिन, फेसियल रिकग्निसन फिचर र फेशनेबल लुक', 'ए८३को निर्माण उपाभोक्तालाई सहज तथा आरामदायी परिचालन अनुभव दिने सोचका साथ गरिएको छ । फोनमा जडित ४ जीबी र्\u200dयामले तिब्र कार्य क्षमता प्रदर्शित गर्छ साथै सुपर लार्ज सञ्चालन मेमोरीले विशेषगरी यूवा वर्गलाई गेमिङको भरपुर मज्जा लिन सघाउँछ । साथै, यसमा दूई ओटा नानो सिम र १ थान एसडी कार्ड एकै पटक प्रयोग गर्न सकिन्छ ।', 'एसडी कार्डको प्रयोगबाट प्रयोगकर्ताले आफ्नो आवश्यकता अनुसार फोनको सञ्चय क्षमता २ सय ५६ जीबी सम्म बढाउन सक्छन् । नयाँ कलर ओएस ३.२ सञ्चालन प्रणाली र फाइल शेयरिङका लागि उपलब्ध गरिएको ओ-शेयरले ६ देखि ७ ओटा साधारण तस्विर एकै सेकेण्डमा ट्रान्सफर गर्न सघाउँछ । -फरक परिवेशमा ओपो टेष्ट डाटामा परिवर्तन आउन सक्छ) ।', 'ए८३को आकार जम्मा ५.७ ईञ्च छ । पछिल्लो मोडलका तुलनामा यसलाई एक प्रमुख सुधारका रुपमा लिन सकिन्छ । अधिकांश कम्पनीले आफ्ना फ्ल्यागशिप मोडलमा मात्र उपलब्ध गराउँदै आएको फुल स्त्रिmनको मज्जा यसको साथमा एण्ट्रि लेभल फोनमै पस्कन कम्पनी सफल भएको छ । यसले गर्दा ए८३ मार्फत तस्विर, भिडियो हेर्दा तथा गेम खेल्दा फराकिलो दृष्यानुभुति लिनसकिन्छ ।', 'आजसम्म अधिकांश प्रमुख ब्राण्डले आफ्ना फ्ल्यागशिप मोडलमा मात्रै फुल स्क्रिन फिचर समाहित गरेका छन् । ओपो ए८३को साथमा आफ्ना थप उपभोक्ताले फुल स्त्रिmन फोनको उपयोग गर्न पाउन् भन्ने कम्पनीको उद्देश्य रहेको छ । साथै, फुल स्त्रिmन डिस्प्लेलाई साथ दिन यसमा १४४० हृ ७२० उच्च रिजोल्यूशनको ब्यवस्था गरिएको छ ।', 'सार्वजनिक नयाँ फोनमा फेस अनलक सुविधापनि उपलब्ध गरिएको छ । यसले गर्दा फोनको स्त्रिmनमा आफ्नो अनुहार देखाइ सजिलै फोन अनलक गर्न सकिन्छ । औँला भिजेको अवस्था वा हात ब्यवस्त रहेको अवस्थामा फोन अनलक गर्नु पर्दा यसले विशेष सहजता प्रदान गर्छ ।', 'डिजाइन', 'ए८३को डिजाइन यूएफओ -यूएफओ कभ्र्ड डिजाइन फिलोसोफी) मा आधारित भइ गरिएको छ । फोनलाई पि्रमियम डिजाइन दिने सोचका साथ यसमा यूएफओको जस्तै सुब्यवस्थित डिजाइन अपनाइएको कम्पनीको भनाइ छ ।', 'एआई ब्यूटी रिकग्निसन प्रविधि', 'ओपोका एफ सिरिज तथा ए सिरिज उत्पादनमा समाहित गरिएको एकिकृत ब्यूटी फञ्सन विशेष गरी यूवा तथा ट्रेण्डि पुस्ता माझ विशेष लोकपि्रय बन्न सफल भएको छ । ८ मेगापिक्सेलको फ्रण्ट र १३ मेगा मेगापिक्सेल क्षमताको रियर क्यामेरा सहितको ओपो ए८३मा एआई ब्यूटी रिकग्निशन प्रविधिको प्रयोग गरिएको छ । यो प्रविधिले तस्विरमा तपाईँलाई उत्कृष्ट देखाउन सघाउँछ । यसले अनुहारका प्रमुख चारित्रिक विशेषताको पहिचान गरी तिनको सुन्दरता कायम राख्दै उत्कृष्ट सेल्फी प्रस्तुत गर्न सघाउँछ ।', 'साधारण शब्दमा भन्नु पर्दा एआई ब्यूटी रिकग्निशन प्रविधि साधारण सफ्टवेयर प्रोग्राम मात्र नभइ यसले ब्यवसायिक फोटोग्राफरका रुपमा सोच्ने र सिक्ने क्षमता राख्छ । ओपोको एआई प्रविधिले हजारौँ तस्विरको डाटावेसको माध्यमबाट सिक्दै अनुभवी फोटोग्राफरहरुले झैँ उत्कृष्ट तस्विर प्रस्तुत गर्न सघाउँछ । यसले स्वचालित रुपमा हजारौँ तस्विरको माध्यमबाट सिक्दै छालाको रंग, बनोट, लिंग र उमेरका आधारमा तस्विरमा रहेको विषयलाई वर्गिकरण गर्दै उत्कृष्ट पोट्रेट प्रस्तुत गर्छ ।', '']"
यी हुन् विश्वमा सबैभन्दा लोकप्रिय ६ स्मार्टफोन,"['रिसर्च एनालिटिक्स कम्पनी स्ट्राटेजी एनालिटिक्सले सन् २०१८ को पहिलो त्रैमासिकमा विश्वमा सबैभन्दा धेरै बिक्रि भएका स्मार्टफोनको सूची तयार पारेको छ । जस अनुसार यस अवधिमा विश्वमा सबैभन्दा धेरै बिक्री हुने स्मार्टफोन यस्ता छन्ः', 'आइफोन एक्सःएप्पललाई अपेक्षाकृत सफलता दिलाउन नसकेको भन्ने समाचारलाई गलत सावित गर्दै एप्पलको दशौँ वर्षगाँठको फ्लागसिप आइफोनको रुपमा रहेको आइफोन एक्स सन् २०१८ को पहिलो त्रैमासिकमा विश्वमा सबैभन्दा धेरै बिक्री हुने स्मार्टफोन बनेको छ ।', 'काउन्टर प्वाइन्टको हालैको एक शोध अनुसार मोबाइल फोन उद्योगमा यस अवधिमा भएको मुनाफाको ३५ प्रतिशत हिस्सा केवल आइफोन एक्स मात्रैले ओगटेको छ ।', 'साथै यो आइफोन सबैभन्दा धेरै मुनाफा कमाउने स्मार्टफोन पनि बन्न सफल भएको छ ।', 'आइफोन एटःएप्पललकै अर्को फ्लागसिप प्रडक्ट आइफोन एट यस वर्षको पहिलो त्रैमासिकमा विश्वमा सबैभन्दा धेरै बिक्ने स्मार्टफोनको दोश्रो नम्बरमा परेको छ । यो एप्पलको फ्लागसिप लाइनअपको सबैभन्दा सस्तो स्मार्टफोन हो । यसले युरोप तथा अमेरिकी बजारमा आइफोन एक्सलाई पनि कडा टक्कर दिइरहेको छ । आइफोन एट सबैभन्दा धेरै मुनाफा कमाउने स्मार्टफोनको पनि दोश्रो नम्बरमै रहेको छ ।', 'आइफोन एट प्लसःयस त्रैमासिकमा सबैभन्दा लोकप्रिय स्मार्टफोनको तेश्रो नम्बरमा पनि एप्पलकै प्रडक्ट छ । आइफोन एटको ठूलो स्क्रिनवाला भर्सन आइफोन एट प्लस धेरै बिक्रि भएको स्मार्टफोनको तेश्रो नम्बरमा पर्न सफल भयो ।साथै स्मार्टफोन उद्योगको कुल मुनाफाको १५.२ प्रतिशत हिस्सासँगै यो धेरै मुनाफा कमाउने स्मार्टफोनमा तेश्रो नम्बरमा रहन समेत सफल भएको छ ।', 'आइफोन सेभेनःसन् २०१६ मा लञ्च भएको आइफोन सेभेनको लोकप्रियता अझै घटेको छैन र सन् २०१८ को पहिलो त्रैमासिकमा यो सबैभन्दा धेरै बिक्री हुने स्मार्टफोनको चौथो नम्बरमा परेको छ ।', 'साओमी रेडमी फाइभ एःएप्पलको प्रभुत्वलाई चुनौति दिँदै चिनिया कम्पनी शाओमीको रेडमी फाइभ ए सन् २०१८ को पहिलो त्रैमासिकमा सबैभन्दा धेरै बिक्री भएको स्मार्टफोनको सूचीमा पाँचो नम्बरमा पर्न सफल भएको छ । शाओमीको यो मोडेल चीन र भारतीय बजारमा सबैभन्दा लोकप्रिय स्मार्टफोनको रुपमा रहेको छ ।', '', 'सामसुङ ग्यालेक्सी एस नाइन प्लसःस्मार्टफोन बजारको अग्रणी कम्पनी सामसुङका लागि सन् २०१८ को सुरुवाती तीन महिना खासै उत्साहजनक रहन सकेको छैन । यस अवधिमा सबैभन्दा धेरै बिक्री हुने स्मार्टफोनको सूचीमा सामसुङको ग्यालेक्सी एस नाइन प्लसले केवल छैटौँ स्थानमा चित्त बुझाउनु परेको छ ।', 'एजेन्सीको सहयोगमा']"
"फेसबुकमा पुराना डाटा हटाउन सकिने, डेटिङ सेवा पनि सुरु हुँदै","['काठमाडौं । आगामी दिनमा फेसबुकले आफ्ना प्रयोगकर्तालाई ब्राउजिङ हिस्ट्री डिलिट गर्ने सुविधा प्रदान गर्दैछ । फेसबुक संस्थापकमार्क जकरबर्गले मंगलबार यसको घोषणा गरेका छन् ।', 'क्यालिफोर्नियामा आयोजित फेसबुक कम्पनीको वार्षिक एफएट सम्मेलनलाई सम्बोधन गर्ने क्रममा जकरबर्गले यस्तो घोषणा गरेका हुन् । जकरबर्गका अनुसार फेसबुकको पुरानो हिस्ट्री डिलिट गर्ने टूलको नाम ‘क्लियर हिस्ट्री’ हुनेछ ।', 'उनले भनेका छन्, ‘यो निकै सजिलो कदम हुनेछ, जसका माध्यमबाट तपाईं आफ्नो ब्राउजिङ हिस्ट्री डिलिट गर्न सक्नुहुनेछ । तपाईंले कुन लिंक क्लिक गर्नुभयो, कुन वेबसाइट भिजिट गर्नुभयो भन्ने जस्ता जानकारीहरु तपाईंले क्लिएर हिस्ट्रीका माध्यमबाट हटाउन सक्नुहुनेछ ।’', 'धेरै प्रयोगकर्ताले यस्तो सुविधाका बारेमा कुरा गरिरहेको भन्दै जकरबर्गले भनेका छन्, ‘फेसबुकमा विज्ञापन तथा अन्य टूल्सका माध्यमबाट जुन वेबसाइट तथा एप्स तपाईंले हेर्नुहुन्छ, त्यसलाई आफ्नो इच्छाअनुसार डिलिट गर्न सक्नुहुनेछ । यदि तपाईं त्यसलाई सुरक्षित राख्न चाहनुहुन्छ भने क्लियर हिस्ट्रीलाई ‘टर्न अफ’ गरेर सुरक्षित पनि राख्न सक्नुहुन्छ ।’', 'पछिल्ला दिनहरुमा फेसबुकमाथि आफ्ना प्रयोगकर्ताका डाटा अन्य कम्पनीलाई बेचेको आरोप लागिरहेको छ । करोडौं प्रयोगकर्ताका निजी डाटाहरु राजनीतिक लाभका लागि क्याम्बि्रज एनालिटिका नामक कम्पनीलाई बेचेको आरोप उसमाथि लाग्दै आएको छ ।', 'जकरबर्गका अनुसार आगामी दिनमा यस्तो खाले गडबडी हुन नदिनका लागि फेसबुकले निकै सख्त कदम उठाउँदैछ ।', 'जकरबर्ग भन्छन्, ‘सबैभन्दा पहिले जस्तो की डेभलपर्सहरुलाई फेसबुक प्रयोगकर्ताका डाटा माग गर्नमा रोक लगाइएको छ र दोश्रो डाटा सुरक्षाका लागि खतराको रुपमा रहेका विषयहरुको खोजी गरिँदैछ ।’', 'उनका अनुसार सन् २०१४ ताका फेसबुक प्रयोगकर्ताका धेरै जानकारीहरु प्राप्त गरेका ती एपहरुको जाँच भैरहेको छ । यदि त्यसमा कुनै आशंका उत्पन्न भएमा त्यसको स्वतन्त्र जाँच गराइनेछ । यदि फेसबुक प्रयोगकर्ताको डाटाको गलत प्रयोग भएको पाइएमा एप डेभलपरलाई प्रतिबन्ध लगाइनेछ ।', 'फेसबुकमा डेटिङ पनि', 'जकरबर्गले योसँगै फेसबुकका केही नयाँ सेवाहरुको बारेमा पनि घोषणा गरेका छन् । उनकाअनुसार अब फेसबुकले छिटै नै डेटिङ सर्भिस सुरु गर्दैछ । यस सर्भिसको माध्यमबाट फेसबुक प्रयोगकर्ताले आफ्ना लागि उत्कृष्ट डेटिङ पार्टनरको खोजी गर्न सक्नेछन् ।', 'जकरबर्गका अनुसार फेसबुकमा झण्डै २ करोड मानिसले आफ्नो स्टाटस एकल अर्थात् सिंगल उल्लेख गरेका छन् । त्यसैले त्यस्ता एकल मानिसका लागि फेसबुकको उक्त डेटिङ सेवा उपयुक्त मौका हुने उनी बताउँछन् ।', 'साथै इन्स्टाग्राममा भिडियो च्याट तथा नयाँ फिचर्ससमेत थप गर्न लागिएको जानकारी जकरबर्गले गराएका छन् ।', '-बीबीसी हिन्दीबाट']"
नौ महिनामै १२ अर्ब कमायो टेलिकमले,"['', '३० वैशाख, काठमाडौं । नेपाल टेलिकमले चालू आर्थिक वर्ष -आव) को ९ महिनामा ११ अर्ब ८५ करोड ६४ लाख रुपैयाँ खुद मुनाफा गरेको छ । कम्पनीद्धारा हालै प्रकाशित अपरिष्कृत वित्तीय विवरण अनुसार टेलिकमको नाफा गत वर्षको सोही अवधिको भन्दा चार दशमलव ७२ प्रतिशतले बढी हो । गत आवको नौ महिनामा टेलिकमको नाफा ११ अर्ब ३२ करोड १८ लाख रुपैयाँ थियो ।', 'वित्तीय विवरण अनुसार सो अवधिमा कम्पनीले ३३ अर्ब ८५ करोड ३२ लाख ७० हजार रुपैयाँ आम्दानी गरेको छ । यो गत वर्षको समान अवधिको तुलनामा ३ प्रतिशतले बढी हो ।', 'कम्पनीले सेवा बिक्रीबाट २९ अर्ब ३९ करोड २१ ल्ााख रुपैयाँ र अन्यबाट ४ अर्ब ४६ करोड ११ लाख आम्दानी गरेको छ ।', 'यससँर्ग कम्पनीको चुक्ता पुँजी १५ अर्ब रुपैयाँ पुगेको छ । जगेडा कोषमा ७९ अर्ब ६९ करोड ५ लाख रुपैयाँ रहेको छ । हाल कम्पनीको प्रतिसेयर आम्दानी १०५.३९ रुपैयाँ छ ।', 'हाल सेवाग्राहीको चाहना भ्वाइस भन्दा डाटा सेवातिर बढिरहेको देखिएको कम्पनीको भनाइ छ ।', 'वैदेशिक रोजगारीमा जाने नेपालीको संख्या घट्दै जाँदा र भाइबर, स्काइप, म्यासेन्जर जस्ता ‘ओटीटी’ सेवाको प्रभावका कारण अन्तर्राष्ट्रिय कलबाट हुने आम्दानी घटिरहेको टेलिकमले जनाएको छ ।', 'आगामी दिनमा आर्थिक अवस्था मजबुत बनाउनका लागि डाटा सेवा व्यापक रुपमा विस्तार गर्न फाइवर टु दि होम -एफटीटीएच) फोरजी सेवाको विस्तार लगायतका कार्यक्रम अघि बढाइएको कम्पनीले बताएको छ ।']"
"फेसबुक मात्र होइन, ट्वीटरले पनि डाटा बेचेको खुलासा","['ठूलो परिमाणमा फेसबुक प्रयोगकर्ताका डाटाको घोटालासम्बन्धी प्रकरण सेलाउन नपाउँदै ट्वीटर पनि यहीँ विवादमा मुछिएको छ ।', 'माइक्रोब्लगिङ साइट ट्वीटरले समेत क्याम्ब्रिज एनालिटिकाका शोधकर्तालाई लाखौँ ट्वीटर प्रयोगकर्ताका डाटा\xa0बिक्री गरेको खुलासा भएको छ ।', 'क्याम्ब्रिज एनालिटिकाले झण्डै ८ करोड ७० लाख फेसबुक प्रयोगकर्ताका निजी जानकारीहरु प्रयोगकर्ताको जानकारी तथा अनुमति विना नै संकलन गरेको थियो ।', 'द सण्डे टेलिग्राफको रिपोर्ट अनुसार ट्वीटरले अलेक्जेन्डर कोगनलाई सन् २०१५ मा एक दिनका लागि सार्वजनिक डाटामा पहुँच उपलब्ध गराएको थियो । कोहोन त्यस समय क्याम्ब्रिज विश्वविद्यालयका मनोवैज्ञानिक शोधकर्ता थिए र उनको कम्पनीको नाम ग्लोबल साइन्स रिसर्च थियो ।', 'शोधकर्तालाई ट्वीटर प्रयोगकर्ताका डाटामाथि एक दिनको पहुँच उपलब्ध गराएबापत ट्वीटरले रकम लिएको थियो । त्यसक्रममा शोधकर्ताले सन् २०१४ को डिसेम्बर देखि सन् २०१५ को अप्रिल सम्मको अवधिका सार्वजनिक ट्विट्सको र्याण्डम स्याम्पल तयार गरेका थिए ।', 'यद्यपि, ट्वीटरले निजी सूचनाहरुसम्म पहुँच पुगेको विषयमा आफुलाई कुनै जानकारी नभएको बताएको छ ।', 'यसैबीच,\xa0 सन् २०१८ को पहिलो त्रैमासिकमा ट्वीटरको राजश्वमा अघिल्लो वर्षको सोही अवधिको तुलनामा २१ प्रतिशतले वृद्धि भएको थियो । यो अवधिमा ट्वीटरले ६६ करोड ५० लाख डलर आम्दानी गरेको छ ।', 'एजेन्सीको सहयोगमा']"
"च्याट एप शुरु गर्ने गुगलको तयारी, ह्वाट्स एप र आर्इ म्यासेजलाई टक्कर !","['गुगलले अब मेसेजिङ टेक्स्टको क्षेत्रमा एउटा नयाँ परिवर्तन ल्याउन गैरहेको छ । यद्यपि गुगलले लामो समयदेखि यस विषयमा काम गरिरहेको छ ।', 'सन् २०१३ मा Talk App लाई बन्द गरी गुगलले Hangouts सुरु गरेको थियो र पछि फेरि \xa0Allo\xa0ल्याएको थियो । गुगलले अब\xa0Allo\xa0 पनि बन्द गर्दैछ । अहिले गुगलले एक नयाँ मेसेजिङ एपमा काम गरिरहेको छ । जसको नाम Chat राखिएको छ ।', 'गुगलको Chat एपको सबैभन्दा महत्वपूर्ण विशेषता भनेकै प्रयोगकर्ताले यो एपको सहायताले कुुनै अन्य एपका प्रयोगकर्तालाई पनि मेसेज गर्न सक्नेछन् । अर्थात् गुगलको यस एपमा एसएमएस गर्नका लागि प्रयोगकर्तालाई एपभन्दा बाहिर जानु आवश्यक हुनेछैन ।', 'रिपोर्ट अनुसार गुगलले Chat एपको काम अन्तिम चरणमा पुर्राएको छ र यसलाई लञ्च गर्नका लागि भारतीय टेलिकम कम्पनीसँग साझेदारीको पहल गरिरहेको छ । भारतका चर्चित टेलिकम कम्पनीहरु जियो, एयरटेल तथा भोडाफोनसँग उसले Chat एपको विषयमा कुराकानी गरिरहेको बताइएको छ ।', 'विश्लेषकहरुका अनुसार गुगलको Chat एपले फेसबुक स्वामित्वको ह्वाट्सएप तथा एप्पलको आइ मेसेज सर्भिसलाई कडा टक्कर दिने सम्भावना छ । गुगलको यस एपमा इमोजी, ग्रुप च्याट जस्ता कतिपय फिचर्स पनि हुनेछन् ।', 'तर उक्त एपले इनक्रिप्सनलाई सपोर्ट नगर्ने भएको हुुँदा सुरक्षाको दृष्टिकोणले भने कमजोर हुने विश्लेषण गरिएको छ ।', 'एजेन्सीको सहयोगमा']"
"फेसबुकबाट तुरुन्त हटाउनुस् यी ९ चिज, हुनसक्छ डाटा लीक","['४ वैशाख, काठमाडौं । हामीले फेसबुकमा कयौंपटक आफ्ना सानातिना जानकारी शेयर गरिरहेका हुन्छौं । यसबाट फेसबुक एकाउन्ट ह्याक हुने खतरा हुन्छ । यतिमात्रै होइन हालै फेसबुक डाटा लीक भएको घटनाले तपाईंको गोपनियता पनि झन् खतरामा पारेको छ ।', '९ करोड बढी फेसबुक प्रयोगकर्ताको डाटा लीक भएको घटनापछि सबैजना आफ्नो सुरक्षालाई लिएर चिन्तित छन् । केहीले आफ्नो फेसबुक एकाउन्ट नै बन्द गरेका छन् केहीले प्राइवेसी सेटिङमा परिवर्तन गरेका छन् ।', 'यद्यपि फेसबुकले प्रयोगकर्ताको गोपनियतालाई अझै मजबुत बनाउने कामको सुरुआत गरिसकेको दावी गरेको छ । तर, तपाईं आफ्नो फेसबुक सुरक्षित राख्न चाहनुहुन्छ भने फेसबुकबाट यी ९ चिज तुरुन्त डिलिट गरिहाल्नुस् ।', '१. धेरै जना फेसबुकमा आफ्नो जन्मदिन सबैले हेर्न मिल्ने गरी राखेका हुन्छन् । तर तपाईंको जन्मदिन अन्य महत्वपूर्ण स्थानमा र डकुमेन्टमा पनि उल्लेख गरिएको हुन्छ । यसमार्फत तपार्ईंको बैंक अकाउन्ट र व्यक्तिगत पूरा विवरण जस्ता चिजमा सजिलै पहुँच पुर्\u200dयाउन सकिन्छ ।', '२. फेसबुकमा धेरै जनाले राख्ने अर्को चिज भनेको आफ्नो फोन नम्बर अर्थात् मोबाइल नम्बर हो । तर, मोबाइलन नम्बर सबैले देख्न मिल्ने गरी राख्नु राम्रो हुँदैन । यसमार्फत पनि तपाईंको व्यक्तिगत विवरणसम्म पहुँच पुर्\u200dयाउन सकिन्छ । किनकि मोबाइल नम्बर पनि कयौं महत्वपूर्ण डकुमेन्टहरुमा उल्लेख गरिएको हुन्छ । साथै फोन नम्बरबाट तपाईं कुन स्थानमा हुनुहुन्छ भन्ने कुरा पनि पत्ता लगाउन सकिन्छ ।', '३. फेसबुकमा जो मनलाग्यो त्यसलाई साथी बनाउने कामबाट पनि जोगिनु जरुरी छ । कतिपयले साथीहरुको संख्या धेरै देखाउनका लागि जसलाई पनि फ्रेन्ड रिक्वेस्ट पठाउने र रिक्वेस्ट आएमा एसेप्ट गर्ने गर्दछन् । फेसबुकमा भएको चिनजानको आधारमा विश्वास गर्दा कतिपयले आफ्नो पासवर्ड आदान प्रदान गर्छन् । पछि दुरुपयोग भएको जानकारी पाएपछि प्रहरीकोमा हारगुहार गर्न जान्छन् । त्यतिमात्रै होइन फेसबुकको निकटताले आपराधिक घटना भएका उदाहरण पनि छन् । त्यसैले राम्रोसँग नचिनेका व्यक्तिहरुसँग साथी नबन्दा नै बेस हुन्छ । किनकि तपाईंलाई कसैले व्यक्तिगत स्वार्थ पूर्तिका लागि पनि फ्रेन्ड रिक्वेस्ट पठाएको हुनसक्छ । त्यसैले जसलाई मनलाग्यो उसलाई साथी बनाउनु एकदमै खतरा हुन्छ । फेसबुक फ्रेन्ड बनाउने बेला निकै सावधानी अपनाउनु पर्दछ ।', '४. फेसबुकमा धेरैले आफ्ना साना बालबच्चाका वा किशोरावस्थामा पुगेका परिवारका सदस्यहरुको तस्वीर राखिरहेका हुन्छन् । यसो गर्नु पनि खतरनाक हुनसक्छ । यदि अझै पनि फेसबुकमा यस्ता फोटा छन् भने हटाइदिनु नै राम्रो हुन्छ । किनकि यसमार्फत् अज्ञात व्यक्तिले तपाईंको पूरै परिवारकोबारेमा जानकारी लिनसक्छ र यसको गलत प्रयोग पनि गर्न सक्छ ।', '५. धेरै व्यक्तिहरुले कुनै स्टाटस वा फोटोसँगै आफ्नो लोकेसन पनि राखेका हुन्छन् । कतिपयले त घरभित्रै बसिरहेको बेलामा पनि लोकेसन ट्याग गरेका हुन्छन् । यसबाट धेरैलाई थाहा हुन्छ कि तपाईं अहिले कहाँ हुनुहुँदो रहेछ भन्ने कुरा । यसो गर्दा अज्ञात व्यक्तिहरुले पनि तपाईंको घर कहाँ छ भन्ने कुरा वा तपाईं अहिले कुन ठाउँमा हुनुहुन्छ भन्ने कुरा थाहा पाउँछन् ।', '६. कतिपयले त कतै घुम्न जाने बेला घरबाट निस्किएकोदेखि लिएर अहिले कहाँ कहाँ पुगिएको छ भन्ने कुराको समेत जानकारी पलपलमा अपडेट गरेर जानकारी दिइरहेका हुन्छन् । तपाईंको यो बानीले कुनै अपराधिक तत्वलाई तपाईंमाथि आक्रमण गर्ने वा क्षति पुर्\u200dयाउने मौका दिइरहेको हुनसक्छ । आजभोलि त केही बीमा कम्पनीहरुले पनि यस विषयलाई गम्भीरताका साथ लिन थालेका छन् । कुनै व्यक्तिले सामाजिक सन्जालमा आफ्नो होलिडेको पूरै प्लान पोस्ट गरेको छ भने उनीहरुको इन्स्योरेन्स क्लेमलाई रिजेक्ट गर्न थालिएको छ ।', '७. धेरैजनाले फेसबुकमा आफ्नो बोर्डिङ पास सेयर गरेका हुन्छन् । तपाईंले ख्याल गर्नु भएको छ कि छैन, बोर्डिङ पासमा बार कोड राखिएको हुन्छ । यो बार कोडमा तपाईंको बारेमा विस्तृत विवरण हुन्छ जसबाट पूरै जानकारी लिन सकिन्छ । यसलाई प्रयोग गरेर एयरलाइन्स कम्पनीबाट तपाईंको बारेमा पूरै जानकारी निकाल्न सकिन्छ ।', '८. कुनै पनि स्थितिमा आफ्नो क्रेडिट कार्डको डिटेल्स फेसबुकमा सेयर नगर्नुहोस् । डाटा लीक हुँदा तपाईंको क्रेडिट कार्डको पूरै डिटेल्स सेयर हुनसक्छ । विदेशमा यस्ता एक दुई घटना भइसकेका छन् । फेसबुक आफैले पनि यसबारेमा प्रयोगकर्तालाई सचेत गराइसकेको छ । म्यासेन्जरमा पनि कसैलाई पनि क्रेडिट कार्डको डिटेल्स नदिनु नै राम्रो हुन्छ ।', '९. यदि तपाईं नयाँ सम्बन्धको खुसी साट्न चाहानुहुन्छ भने फेसबुकमा रिलेसनशीप स्टाटस अपडेट नगर्नुहोस् । पछि यदि रिलेसनशीप स्टाटस सिंगल गरियो भने तपाईंलाई समस्या पनि पर्नसक्छ ।']"
"१३ वर्षको भयो युट्युब, यस्तो थियो पहिलो भिडियो","['भिडियो स्ट्रिमिंग साइट युट्युब अहिले सबैभन्दा धेरै प्रयोग हुने इन्टरनेट प्लेटफर्म बनेको छ । यो सफलता हात पार्नका लागि उसलाई निकै छोटो समय नै पर्याप्त भएको छ ।', 'आजभन्दा १३ वर्षअघि सन् २००५ को अप्रिल २३ मा युट्युब सुरु भएको हो । सोही दिन युट्युबमा पहिलो भिडियो अपलोड गरिएको थियो ।', 'युट्युबमा पहिलोपटक अपलोड गरिएको भिडियोका सन्दर्भमा धेरै रोचक तथ्यहरु रहेका छन् ।', 'युट्युबमा अपलोड गरिएको पहिलो भिडियोको शीर्षक थियो,\xa0 Me at the Zoo\xa0।', 'युट्युबमा संस्थापक जाभेद करीमले २३ अप्रिल २००५ मा उक्त भिडियो अपलोड गरेका थिए । भिडियो केबल १८ सेकेण्ड मात्र लामो थियो । जाभेदका साथी याकोभ लापित्स्कीले उक्त भिडियो खिचेका थिए ।', 'युट्युबमा पहिलोपटक अपलोड गरिएको उक्त भिडियो अहिलेसम्म ४ करोड भन्दा धेरै पटक हेरिसकिएको छ ।', 'अमेरिकाको सानडिएगो सहरमा रहेको एक चिडियाखानामा पुगेका जाभेद त्यहाँ रहेका हात्तीहरुको अगाडि उभिएर हात्तीका बारेमा कुराकानी गरिरहेका छन् । हात्तीको सबैभन्दा रोचक कुरा नै यसको सूँडा निकै नै लामो हुने उनले बताइरहेका छन् ।', 'युट्युबको सुरुवात चेड हर्ले, स्टिभ चेन र जाभेद करीमले गरेका थिए । सन् २००६ को नोभेम्बरमा गुगलले १ अर्ब ६५ करोड डलरमा युट्युब खरीद गरेको थियो ।', 'विभिन्न ८८ वटा देशमा ७६ भाषामा युट्युबमा प्रयोग हुन्छ, वैधानिक रुपमा ।', 'युट्युबमा हरेक मिनेट ४ सय घण्टा भन्दा धेरै बराबरको भिडियो अपलोड हुने गरेको छ ।', '१२ जनवरी २०१७ मा अपलोड भएकोDespacitoबोलको गीत युट्युबमा सबैभन्दा धेरै हेरिएको भिडियो हो ।', 'उक्त गीतको भिडियो अहिलेसम्म ५० अर्ब ७० करोड भन्दा धेरै पटक हेरिसकिएको छ ।', 'यस्तो थियो पहिलो भिडियो', '', 'एजेन्सीको सहयोगमा']"
फेसबुक टि्वटरमा अब नक्कली अकाउन्ट पत्ता लगाउन सकिने,"['फेसबुक तथा टि्वटर जस्ता सोसल नेटवर्किंग साइहरुमा कुनै नक्कली अकाउन्ट पत्ता लगाउन अब सहज हुनेछ ।', 'वैज्ञानिकहरुले यसका लागि एक नयाँ एल्गोरिदम विकसित गरेका छन् ।', 'समाचार अनुसार यो नयाँ विधि उक्त धारणामा आधारित छ कि नक्कली अकाउन्टमा प्रयोगकर्ताका आचरण सक्कली अकाउन्टमा भन्दा असामान्य हुन्छन् ।', 'नक्कली अकाउन्टबाट मानिसहरुले आफ्नो नेटवर्कमा रहेका अन्य प्रयोगकर्तालाई अनावश्यक तथा आपत्तिजनक लिंकहरु पठाउँछन् ।', 'इजरायलको बेन गरियोन विश्वविद्यालयका प्रमुख शोधकर्ता दिमा कगान भन्छन् : ‘हालैका दिनमा प्रयोगकर्ताको गोपनियता सुरक्षित राख्नमा असफलता हात परेको विषया चिन्ताजनक खबर आएका छन् । चुनाव प्रभावित गर्नका लागि रुसद्धारा सोसल मिडियाको प्रयोगको जानकारी आएपश्चात अब सोसल मिडियाका फेक अकाउन्टहरुलाई जरैदेखि उखेलेर फ्याँक्नु आवश्यक भैसकेको छ ।’', 'उनका अनुसार नयाँ एल्गोरिदमको परीक्षण विभिन्न १० प्रकारका सोसल नेटवर्कमा रहेका नक्कली तथा सक्कली डाटा संग्रहहरुमा गरिएको थियो र दुबैमा यो विधिले निकै उत्साहजनक नतिजा प्रदान गरेको छ । सोसल नेटवर्क एनालिसिस एण्ड माइनिङ पत्रिकामा यो शोध प्रकाशित छ ।', 'एजेन्सीको सहयोगमा']"
"सूचना प्रविधि ऐनको तयारीमा सरकार, के छ प्रस्तावित ऐनमा ?","['', '४ बैशाख, काठमाडौं । सञ्चार तथा सूचना प्रविधि राज्यमन्त्री गोकुलप्रसाद बाँस्कोटाले सूचना प्रविधिलाई खुला, पारदर्शी, व्यवस्थित र विकसित गर्न सूचना प्रविधि ऐन ल्याउन लागेको बताएका छन् ।', '‘सूचना प्राविधिले बरदान र बर्बादी दुवै निम्त्याउँदै छ, बर्बादीलाई नियन्त्रण र बरदानलाई सुरक्षित गर्नु प्रस्तावित नयाँ ऐनको ध्येय हो’\xa0 सूचना प्रविधि विभागद्वारा तयार पारिएको प्रस्तावित नयाँ सूचना प्रविधि ऐनको मस्यौदाबारे मंगलबार मन्त्रालयमा आयोजित राय तथा सुझाव कार्यक्रममा उनले भने ।', 'राज्यमन्त्री बास्कोटाले सूचना प्रविधि व्यवसायलाई प्रस्तावित ऐनले थप बलियो बनाउन मद्दत गर्ने दावी गरे ।\xa0‘सूचना प्रविधि दैनिक जीवनमा नभई नहुने दाल, भात, तरकारी जस्तै भएको छ, यसमा सबैको पहुँच बढाउन सरकारले उच्च प्राथमिकता दिएको छ, यसैले ऐन ल्याउन लागिएको हो’ उनले भने ।', 'सरकारका प्रवक्तासमेत रहेका राज्यमन्त्री बाँस्कोटाले सूचना प्रविधिको नाममा राष्ट्रिय सुरक्षा र व्यक्तिगत अधिकारमाथि आँच आउनेगरी व्यवसाय गर्न कसैलाई छुट नभएको भन्दै यसलाई मानवाधिकारसित जोड्न नमिल्ने बताए ।', 'मन्त्रालयका सचिव महेन्द्रमान गुरुङले सूचना प्रविधिको विकासका साथै आर्थिक समृद्धि हासिल गर्न ऐन ल्याउन लागिएको जानकारी दिँदै यसले सूचना प्रविधिलाई जनताका हातहातमा पुर्\u200dयाउन सहयोगसमेत गर्ने विश्वास व्यक्त गरे ।', 'प्रस्तावित ऐनमा के छ ?', 'हालको विद्युतीय कारोवार ऐनमा रहेको विद्युतीय तथा डिजिटल हस्ताक्षरसम्बन्धी प्रावधानलाई समयानुसार अद्यावधिक गरिएको, विद्युतीय शासन, डोमेन नाम दर्ता तथा व्यवस्थापन, सूचना सुरक्षा, साइवर सुरक्षासम्बन्धी प्रावधान राखिएको छ ।', 'यसैगरी विद्युतीय माध्यमबाट सार्वजनिक सेवा प्रदान गर्न सकिने, सार्वजनिक सेवाका लागि विद्युतीय माध्यमबाट आवेदन दिन सकिने, सूचना डिजिटल स्वरुपमा राख्नुपर्ने, एकीकृत विद्युतीय सेवा केन्द्र स्थापना गर्नुपर्नेसमेत प्रावधान सो ऐनमा छ ।', 'विद्युतीय प्रणालीमा रहेको व्यक्ति तथा संस्थाको पहिचान चोरी गरेमा, सूचना प्रविधि प्रणालीमा अनधिकृत रुपले पहुँच तथा हानि पुर्\u200dयाएमा, कम्प्युटरको स्रोत चोरी भएमा, साइवर आतंक गरेमा, अनुमति नलिई डाटा केन्द्र/क्लाउड सञ्चालन गरेमा सजाय गर्न सकिनेसमेत ऐनको मस्यौदामा उल्लेख छ ।']"
गुगलले हार्‍याे बिर्सन पाउने हकको मुद्दा,"['बिर्सन पाउने हकका खातिर गुगलविरुद्ध बेलायतका उच्च अदालतमा मुद्दा लडिरहेका एक व्यवसायीले मुद्दा जितेका छन् ।', 'मुद्दासँग सम्बन्धित संवेदनशीलताका कारण नाम गोप्य राखिएका ती व्यक्तिले गुगल सर्चबाट आफ्नो विगतका आपराधिक गतिविधिहरुका सामग्री हटाउन माग गर्दै मुद्दा हालेका थिए ।', 'शुक्रबार यस मुद्दामा सुनुवाई गर्दै न्यायाधीश मार्क वार्बीले ती व्यक्तिको पक्षमा फैसला सुनाएका हुन् ।', 'तर यस्तैखाले मागदाबी गरेका अर्का एक व्यवसायीले भने मुद्दा हारेका छन् । उनले विगतमा गरेको अपराध जघन्य प्रकृतिको भएको हुँदा त्यसलाई गुगल सर्चको नतिजामा लुकाउन नमिल्ने ठहर उनको छ ।', 'गुगलविरुद्धको मुद्दा जितेका व्यवसायीले दश वर्षअघि सञ्चार अवरुद्ध पार्न खोजेको अभियोगमा पक्राउ परी जेल समेत बसेका थिए ।', 'जबकी मुद्दा हार्ने व्यवसायीले चाहिँ बैंक खाताको झुटो विवरण सम्बन्धी मुद्दामा ४ वर्षको जेल सजाय भोगेका थिए ।', 'ती व्यवसायीहरुको बारेमा गुगलमा सर्च गर्दा उनीहरुका विगतका क्रियाकलाप तथा अभियोग र जेल सजाय लगायतका समाचारका नतिजाहरु देखा पर्दथे । ती तथ्यहरु हल असान्दर्भिक रहेको र त्यसले आफ्नो हालको प्रतिष्ठामा आँच पूराएको भन्दै ती दुई व्यवसायीले गुगल सर्चबाट आफ्नो सम्बन्धी ती नतिजा हटाउन गुगललाई अनुरोध गरेका थिए ।', 'तर गुगलले त्यो अस्विकार गरेपछि उनीहरु गुगल विरुद्धमा अदालतमा पुगेका थिए ।', 'अदालतमा दुई व्यवसायीको हकमा दुइथरी फैसला गरेको छ र अदालतको फैसलाको पालना गरिने गुगलले जनाएको छ ।', 'गुगलद्धारा जारी विज्ञप्तीमा भनिएको छ- बिर्सिन पाउने हकको पालना गर्न हामीले कडा मेहेनत गरिरहेका छौँ । तर सार्वजनिक चाँसोका विषयवस्तुहरु गुगल सर्च नतिजाबाट नहटुन् भन्ने कुरामा पनि हामी सचेत छौँ ।', 'स्पेनका मारियो कोस्टेजा गोन्जालेजको मुद्दाका सन्दर्भमा युरोपेली न्यायालयले सन् २०१४ मा बिर्सिन पाउने हक सम्बन्धी नजिर स्थापित गरेको थियो । ती व्यक्तिले आफ्नो वित्तिय इतिहास सम्बन्धी विवरणका नतिजाहरु ह्टाउन गरेको माग र त्यस सम्बन्धमा युरोपेली न्यायालयको फैसलापछि ग’गलले त्यस सम्बन्धी ८ लाख पेजहरु गुगल सर्चबाट हटाएको थियो ।', 'बीबीसी']"
हुआवेले ल्यायो ३ वटा क्यामरा भएको पहिलो स्मार्टफोन,"['चिनियाँ स्मार्टफोन कम्पनी हुआवेले तीनवटा मुख्य क्यामरा भएको विश्वकै पहिलो स्मार्टफोन भारतमा लञ्च गरेको छ ।', 'हुआवे पी २० प्रो नाम दिइएको उक्त स्मार्टफोनको मूल्य भारतीय बजारमा ६४ हजार ९९९ भारु तोकिएको छ । यो सँगै उक्त स्मार्टफोन भारतीय बजारमा पहिलो लञ्च हुने सबैभन्दा महंगो स्मार्टफोन पनि बनेको छ ।', 'हुआवे पी २० प्रोका फिचर्स यस्ता छन्:', '१. ट्रिपल रियर क्यामरा: स्मार्टफोनको सबैभन्दा उल्लेखनीय फिचर हो यो । लेइका लेन्सयुक्त तिनवटा मुख्य क्यामरा यसमा रहेका छन् । जसमा २० मेगापिक्सेलको मोनोक्रोम सेन्सर, ४० मेगापिक्सेलको आरजीबी सेन्सर र ८ मेगापिक्सेलको टेलिफोटो सेन्सरयुक्त छन् । एपर्चरको कुरा गर्नुपर्दा क्रमशःF/1.6, F/1.8/F/2.4रहेको छ । यो स्मार्टफोनको क्यामरा ९६० फ्रेम प्रतिसेकेण्डको हिसाबले स्लो मोसन भिडियो पनि खिच्न सक्दछ ।', '२. फुल भ्यू डिस्प्ले: पि ट्वान्टी प्रोमा ६ इन्चको फूल एचडी प्लस ओएलइडी स्क्रिन रहेको छ । यस फुलभ्यु डिस्प्लेमा सबैभन्दा माथिल्लो भागमा सेन्सर र सेल्फी क्यामरा रहेको ‘नोच’ छ ।', '३.अपरेटिंग सिस्टम: यो स्मार्टफोनमा सबैभन्दा पछिल्लो भर्सनको एन्ड्रोइड अपरेटिंग सिस्टम रहेको छ । यसमा एन्ड्रोइड ओरियो अपरेटिंग सिस्टम उपलब्ध छ ।', '४. सेल्फी क्यामरा: यो स्मार्टफोनको अर्को धमाकेदार विशेषता भनेको यसको २४ मेगापिक्सेलको सेल्फी क्यामरा पनि हो । उक्त क्यामरामा ब्युटिफिकेसन, थ्री डी लाइटिंग लगायतका फिचर उपलब्ध छन् ।', '५. स्थानीय प्रोसेसर: यो स्मार्टफोनमा कम्पनीले आफैद्वारा उत्पादित प्रोसेसरको प्रयोग गरेको छ । यसमा किरिन ९७० अक्टाकोर प्रोसेसरको प्रयोग गरिएको छ । यो स्मार्टफोन ६ जिबी र्याम क्षमताको छ, जुन धेरै भन्दा धेरै एप्लिकेसनलाई थेग्न पर्याप्त हुनेछ ।', '६. स्टोरेज: यो स्मार्टफोनमा १२८ जिबी इन्टर्नल मेमोरी उपलब्ध छ । जुन अन्य नाम चलेका स्मार्टफोनमा भन्दा धेरै हो ।', '७. ब्याट्री: स्मार्टफोन ४ हजार एमएएच क्षमताको ब्याट्री प्रयोग गरिएको छ । जुन ग्यालेक्सी एस नाइन प्लसको भन्दा पनि क्षमतावान हो ।', '८.फिंगरप्रिन्ट सेन्सर: डिस्प्लेको तल्लो भागमा अगाडिपट्टि फिंगरप्रिन्ट सेन्सर राखिएको छ ।', 'यो स्मार्टफोन ब्लाक, ट्विलाइट, पिंक गोल्ड र मिडनाइड ब्लू गरी चार रंगमा उपलब्ध छ ।', 'एजेन्सीको सहयोगमा']"
टेलिकमलाई प्रधानमन्त्रीको प्रश्नः तार मुसाले काटेको हो कि मुसा प्रवृत्तिवालाले ?,"['१४ वैशाख, काठमाडौं । प्रधानमन्त्री केपी शर्मा ओलीले नेपाल टेलिकमलाई तत्काल सेवा र गुणस्तरमा सुधार गर्न निर्देशन दिएका छन् । आज सिंहदरबारमा टेलिकमको प्रगति बिवरण सुनेपछि प्रधानमन्त्री ओलीले टेलिकमभित्र मुसा वा मुसा प्रवृत्तिले सेवा अवरुद्ध हुने अवस्था आउनु दुःखद् रहेको बताए ।', '“टेलिकम भित्र यस्ता प्रवृतिहरु हाबी भएको देखिन्छ” प्रधानमन्त्री ओलीले भने “मुसा वा मुसा प्रवृत्ति भएकावालहरुले सेवा अवरुद्ध गर्ने क्रमको अन्त्य हुनुपर्छ र जनताले स्तरीय सेवा पाउनु पर्छ ।”', 'अपरेटरहरुले नै तार काटिदिएकोप्रति संकेत गर्दै उनले मुसा प्रवृत्ति अन्त्य हुनुपर्ने बताएका हुन् ।', 'प्रधानमन्त्री ओलीले टेलिकमका खास प्राविधिक शाखाहरुमा २४ सै घण्टा सेवा कर्मचारी खट्नुपर्ने बताए । त्यस्ता शाखाहरुमा कर्मचारीको समय तालिका मिलाएर एकछिन पनि खाली नगर्न प्रधानमन्त्रीले निर्देशन दिए ।', 'टेलिकम नाफाका लागि मात्र नभएर जनताको सेवाका लागि स्थापना गरिएको संस्था भएको प्रधानमन्त्री ओलीको भनाइ छ । “जनतालाई सञ्चार,शिक्षा ,सुचना आदिको सहजताका लागि टेलिकमले काम गर्नुपर्छ ” प्रधानमन्त्री ओलीले भने ।', 'प्रधानमन्त्री ओलीले टेलिकमले गरिरहेको अप्टीकल फाइबरको काम प्रति असन्तुष्टी जनाउनु भएको छ । “यस कामका बारेमा गुनासाहरु आएका छन् । यसको काम जहाँ पुगेको छ त्यहीं रोक्नुहोस”प्रधानमन्त्री ओलीले भने “यसका बारेमा थप बुझेपछि कसरी अगाडि बढ्ने छलफल गरौंला ।”', 'प्रधानमन्त्री ओलीले टेलिकमलाई प्रतिष्पर्धामा अगाडि आउने गरी तयारी गर्न निर्देशन । “टेलिकम प्रतिस्पर्धामा पछाडि पर्ने लक्षणहरु देखिएका छन्” प्रधानमन्त्री ओलीले भने “त्यस्तो हुनु भएन । सेवामा सुधार गर्नुहोस ।”', 'प्रधानमन्त्री ओलीले टेलिकमको सेवा शुक्रबार अवरुद्ध हुने र सोमबार मात्र सञ्चालन हुन्छ भनेर जनस्तरबाट आएको गुनासो आफूले सुनेको बताए । “यी सबै कुरामा सुधार गर्नुहोस । आफ्नो सेवालाई विश्वासिलो बनाउनुहोस । ”', 'टेलिकम सुधारका पक्षमा प्रस्ताव ल्याउन प्रधानमन्त्रीले टेलिकमको व्यवस्थापनलाई आग्रह गरे । “सेवा सुधारको प्रस्ताव ल्याउनुहोस,चुहावट नियन्त्रणको प्रस्ताव ल्याउनुहोस ” प्रधानमन्त्री ओलीले भनेे “अनियमितता नगर्नुहोस् । गर्नेलाई नछोड्नुहोस ।”', 'प्रधानमन्त्री ओलीले वर्तमान सरकारले भ्रष्टाचार निर्मूल पार्ने अभियानमा रहेकोले सबैलाई साथ दिन आग्रह गरे । त्यसका लागि सबै पक्षले सहयोग गर्नु पर्ने प्रधानमन्त्री ओलीको भनाइ छ ।', 'छलफलमा प्रधानमन्त्री मूख्य सल्लाहकार बिष्णु प्रसाद रिमाल,सञ्चार तथा सुचना प्रविधि मन्त्री गोकुल बास्कोटा,नेपाल टेलिकमकी प्रवन्ध निर्देशक कामिनी राजभण्डारी लगायतको उपस्थिति थियो ।']"
"सन् २०२५ सम्ममा ४ अर्ब स्मार्टफोन, १ खर्ब इन्टरनेट कनेक्सन","['विश्वमा अबको ७ वर्षमा व्यक्तिगत प्रयागमा रहेका स्मार्टफोनको संख्या ४० अर्ब पुग्नेछ । त्यस्तै इन्टरनेट कनेक्सन्सको संख्या १ खर्ब पुग्ने अनुमान गरिएको छ ।', 'चाइनिज इलेक्ट्रोनिक्स कम्पनी हुवावेले मंगलबार सार्वजनिक गरेको रिपोर्टमा यस्तो प्रक्षेपण गरिएको छ ।', 'ग्लोबल इन्डस्ट्री भिजन २०२५ नामक उक्त रिपोर्ट अनुसार सन् २०२५ सम्ममा यातायात उद्योगमा समेत इन्टेलिजेन्ट प्रविधिको व्यापाक प्रयोग भएको हुनेछ । उक्त अवधि सम्ममा ६ करोड गाडीमा फाइभ जी नेटवर्क जडान भएको हुनेछ भने शत प्रतिशत नयाँ गाडीमा इन्टरनेट जडित हुनेछ ।', 'हुवावेको प्रमुख रणनितिक मार्केटिंग अफिसर विलियम जुले सार्वजनिक गरेको रिपोर्टमा सन् २०२५ सम्म १ खर्ब इन्टरनेट कनेक्सन हुनेछ त्यसको अधिकांस श्रोत औद्योगिक इन्टरनेट हुनेछ ।', 'हुवावेका अनुसार इन्टेलिजेन्ट प्रविधिले औद्योगिक क्षेत्रलाई पुनर्संरचना गर्ने र यसले नयाँ इन्टेलिजेन्ट उद्योगहरुको सिर्जना गर्नेछ । साथै उच्च गतिको इन्टरनेट, इन्टरनेट अफ थिंग्स तथा आर्टिफिसियल इन्टेलिजेन्समा आधारित प्रविधिले उद्योगहरुलाई उत्पादन तथा आविष्कारमा फड्को मार्न सघाउनेछ ।', 'साथै सहरी क्षेत्रमा इन्टेलिजेन्स प्रविधिको उपयोगले सहरी योजना व्यवस्थापकलाई दिगो विकास र सुरक्षा व्यवस्थापनका साथै परिवहन व्यवस्थापनका लागि समेत योजना बनाउन सहयोग पुग्ने रिपोर्टमा उल्लेख छ ।', 'एजेन्सी']"
सबैभन्दा धेरै नाफा कमाएका विश्वका १० स्मार्टफोन,"['दुनियाँमा सबैभन्दा धेरै मुनाफा कमाउने स्मार्टफोन कुन कुन हुन् ? सायद यो चासो धेरैको हुनसक्दछ । रिसर्च कम्पनी काउन्टरप्वाइन्टले सन् २०१७ को चौथो त्रैमासिकको तथ्यांकको आधारमा विश्वमा सबैभन्दा धेरै मुनाफा कमाउने १० स्मार्टफोनको सूची तयार पारेको छ । यी १० स्मार्टफोनले विश्वमा उक्त अवधिमा कुल बिक्री भएका स्मार्टफोनको ९० प्रतिशत हिस्सा ओगटेका छन् ।', 'यी हुन् उक्त तिन महिनामा विश्वमा सबैभन्दा धेरै मुनाफा कमाउने १० स्मार्टफोन:', '१. एप्पल आइफोन एक्स: एप्पलको आइफोन एक्स विश्वमा सबैभन्दा धेरै कमाई गर्ने स्मार्टफोन हो । रिपोर्ट अनुसार यस अवधिमा आइफोन एक्सले स्मार्टफोन उद्योगमा स्मार्टफोन बिक्रिबाट हुने कूल फाइदाको ३५ प्रतिशत योगदान दिएको छ । आइफोन एक्सको योगदान यस अर्थमा पनि महत्वपूर्ण छ कि सन् २०१७ को चौथो त्रैमासिकको अन्तिम दुई महिनाबाट मात्र यो मोडल बजारमा उपलब्ध थियो । अर्थात् सार्वजनिक भएको दुई महिनामै यसले सबैभन्दा धेरै नाफा कमाउने स्मार्टफोनको रुपमा आफुलाई उभ्याउन सफल भएको छ ।', '२. आइफोन एटःयो सूचिमा अर्को नाम हो आइफोन एट । स्मार्टफोन उद्योगमा स्मार्टफोनबाट हुने कूल मुनाफामा १९.१ प्रतिशत हिस्सा यसको रहेको छ । गत वर्ष आइफोन एक्स र एट प्लससँगै आइफोन एट सार्वजनिक भएको थियो ।', '३. आइफोन एट प्लसःतेश्रो नम्बरमा आइफोन एट प्लस रहेको छ । स्मार्टफोन उद्योगमा भएको कूल मुनाफामा यसको हिस्सा १५.२ प्रतिशत रहेको छ ।', '४. आइफोन सेभेनःचौथो नम्बर पनि एप्पलले नै कब्जा गर्ने क्रममा आइफोन सेभेन रहेको छ । सन् २०१६ मा लञ्च भएको आइफोन सेभेनले स्मार्टफोन उद्योगको कूल मुनाफाको ६.२ प्रतिशत हिस्सा ओगटेको छ ।', '५. आइफोन सेभेन प्लसःठूलो स्क्रिनवाला यो फोन सन् २०१७ को चौथो त्रैमासिकको तथ्यांकमा सबैभन्दा मुनाफा कमाउन सफल पाँचौ स्मार्टफोन बनेको छ । दुई वर्षभन्दा धेरै पूरानो भएपनि यो स्मार्टफोनले कूल मुनाफाको ५ प्रतिशत हिस्सेदार ओगटेको छ ।', '६. सामसुंग ग्यालेक्सी नोट एटःस्मार्टफोन उद्योगको कूल मुनाफामा हिस्सेदारीको हिसाबले सामसुंगको ग्यालेक्सी नोट एट छेटौँ नम्बरमा रहेको छ । यसको हिस्सा ३.९ प्रतिशत रहेको छ ।', '७. आइफोन सिक्सः विश्वको सातौँ सर्वाधिक मुनाफा कमाउने स्मार्टफोन एप्पलको आइफोन सिक्स रहेको छ । ४ वर्षअघि लञ्च भएको यो स्मार्टफोनले बजारमा अझै पनि प्रभाव जमाइरहेको देखिन्छ र चोथो त्रैमासिकमा यसले कूल मुनाफाको १.८ प्रतिशत हिस्सा ओगटेको छ ।', '८.ग्यालेक्सी एस एट प्लसःकूल मुनाफामा १.७ प्रतिशत हिस्सेदारी सहित सामसुंगको ग्यालेक्सी एट प्लस धेरै नाफा कमाउने आठौँ स्मार्टफोनको रुपमा रहेको छ । यो गतवर्ष लञ्च भएको स्मार्टफोन हो ।', '९. आइफोन सिक्स एसःसन् २०१५ मा लञ्च भएको आइफोन सिक्स एसले नबौँ स्थान कब्जा गर्न सफल भएको छ । सन् २०१७ को चौथो त्रैमासिकको तथ्यांक अनुसार विश्वको स्मार्टफोन उद्योगको कूल मुनाफाको १.६ प्रतिशत हिस्सेदारी यसको छ ।', '१०. आइफोन एस इःएप्पलको सानो स्क्रिनवाला आइफोन एस इ विश्वको सबैभन्दा धेरै मुनाफा कमाउने टपटेन स्मार्टफोनभित्र आफुलाई पार्न सफल भएको छ । यसको मुनाफा हिस्सा ०.९ प्रतिशत रहेको छ ।', 'एजेन्सीको सहयोगमा']"
ओपोद्वारा नेपालमा एफ-सेवेन सार्वजनिक गर्ने घोषणा,"['६ वैशाख, काठमाडौं । ओपोले नयाँ सेल्फी एक्स्पर्ट एण्ड लिडर ओपो एफसेेवेन नेपाली बजारमा सार्वजनिक गर्ने मितिको घोषणा गरेको छ । काठमाडौंमा ओपो एफसेवेन सार्वजनिकका लागि आयोजना हुने बृहत समारोह बैशाख ११मा हुने घोषणा गरिएको हो ।', 'नेपाली चलचित्र तथा मोडलिङ क्षेत्रका बृहत हस्तिहरु अदिती बुढाथोकी र मलिना जोशीले कार्यक्रममा आफ्नो उपस्थिती जनाउने घोषणा गरि सेकेका छन् ।', 'नेपाली तारा तथा यूवा मुटूका ढूकढूकी दुबैले आ-आफ्ना सामाजिक सञ्जाल मार्फत कार्यक्रममा आफ्नो उपिस्थतीका बारेमा जानकारी दिएका हुन् । साथै, तिनका भिडियो मार्फत सार्वजनिक गरिएको ‘यू एण्ड आई’ क्याम्पेन मार्फत दूई भाग्यशाली विजेताले कार्यक्रममा प्रत्यक्ष सहभागी भई तिनका पि्रय स्टारसंग सेल्फी खिच्ने अवसरपनि प्राप्त गर्नेछन् ।', 'यसका लागि क्याम्पनेमा सहभागी विजेताले तोकिएको ह्याशट्याग प्रयोग गरी ३ साथीलाई ट्याग र भिडियोलाई लाइक तथा सेयर गर्नु पर्ने हुन्छ । क्याम्पेन एपि्रल १४ देखि अपि्रल १९ सम्म लागु गरिएको छ ।', 'आर्टिफिसियल ईन्टेलिजेन्सी (एआई) सुविधा सहितको नयाँ ओपो एफसेवेन सेल्फी एक्स्पर्ट सिरिजमा नयाँ उत्पादनका रुपमा हुने कम्पनीले जानकारी दिएको छ । नव प्रबर्तनात्मक प्रविधिमा आधारित ओपो एफसेवेनले नेपाली यूवा माझ रहेको कम्पनीको सेल्फी एक्स्पर्ट एण्ड लिडरको छवीलाई थप सुदृढ बनाउने आशा गरिएको छ ।', 'सेल्फीलाई थप वास्तविक, प्राकृतिक र ब्यक्तिगत तवरमा आकर्षक बनाउने सोचका साथ ओपोले एफफाइभको माध्यमबाट एआई ब्यूटी रेगक्निशन प्रविधि सार्वजनिक गरेको थियो । यसलाई थप परिस्कृत गरी ओपो एफसेवेनमा दोस्रो पुस्ताको एआई ब्यूटी २.० उपलब्ध गरिएको छ । फोनमा रियल टाइम हाई डायनामिक रेञ्ज (एचडीआर) प्रविधि सहित २५ मेगापिक्सेल क्षमताको फ्रन्ट क्यामेराको प्रयोग गरिएको छ ।', 'यसमा एआई ब्यूटी २.०, कभर सट र अगुमेन्टेड रियालिटी (एआर) स्टिकर्सपनि उपलब्ध गरिएको छ । नयाँ ओपो एफसेवेनले सेल्फीको गुणस्तरलाई नयाँ आयाम दिने मात्र नभइ सेल्फी लिने प्रकृयालाई थप रमाइलो र रोचक बनाउने छ ।ओपो एफसेवेनमा उद्योगकै अग्रणी २५ एमपी एआई ब्यूटी फ्रन्ट\xa0 क्यामेरा र रियल-टाइम एचडीआर प्रविधि उपलब्ध गरिएको छ ।नयाँ फोनमा उद्योगकै पहिलो सेन्सर एचडीआर फिचर ईनब्यूल्ट रुपमै समाहित गरिएको छ । उत्कृष्ट सेल्फी सहज रुपमा लिन सघाउने उक्त प्रविधि ओपो एफसेवेनमा डिफल्ट फिचरका रुपमा समाहित गरिएको छ । प्रकाश समायोजन गरी तिब्र गतिमा तस्विर परिमार्जनमा सघाएर उत्कृष्ट तस्विर पोष्ट गर्न सघाउँछ । साथै, यो फिचर तस्विरका साथै भिडियोका लागि पनि प्रयोग गर्न सकिन्छ ।', 'एआई एल्बम ःफोनमा कम्पनीले एआई एल्बमको ब्यवस्था गरेको छ । यसले प्रयोगकर्ताको अनुहार , स्थान तथा दृष्यका आधारमा तस्विरलाई वर्गिकृत गरी खोजी कार्य तथा एडिटिङ कार्यमा सहजता प्रदान गर्छ । एआई एल्बममा रहेको अर्को रोचक फिचरले नयाँ मोमेन्ट्स फिचर मार्फत पूराना तस्विरहरुको खोजी कार्यमा तिब्रता ल्याउन सघाव पुर्\u200dयाउँछ ।', 'एआई बोर्ड फिचर ःफोनमा स्पलिट\xa0 स्क्रिन फिचरका रुपमा उपलब्ध गरिएको एआई बोर्ड फिचरमा प्रयोगकर्तालाई आफ्ना मनपर्ने एप्सहरु राख्न सक्छन् । यो फिचरले स्वचालित रुपमा महत्वपूर्ण मिटिङ् तथा तालिका, भ्रमण, चलचित्र टिकट तथा ई-कमर्स अर्डरको अवस्थालाई ईमेल तथा सन्देश मार्फत क्रमबद्ध गर्न सभाव पुर्\u200dयाउँछ ।', 'एआई प्रविधिले एफसेवेनको प्रणाली ब्यवस्थापनमा समेत सघाव पुर्\u200dयाउँछ । यसले ६४ बिट ४ जीबी ओक्टा (कोर प्रोशेसर -१ सय २८ जीबी भर्जनका लागि ६ जीबी)लाई बुद्धिमानी पूर्वक छुट्याएर फोनको कार्य प्रणाली सही राख्ने कार्यमा सघाउँछ ।', 'यसले गर्दा नयाँ फोनले पछिल्लो फोन एफाफइभका तुलनामा ८० प्रतिशत उत्कृष्ट कार्य प्रदर्शनी दिने क्षमता राख्छ । साथै, एआईले उर्जा ब्यवस्थापनमा समेत सघाव पुर्\u200dयाउँदै ब्याट्रीलाई थप समय सम्म टिकाउन सघाउँछ ।']"
युरोपेलीको अनुहार स्क्यान गर्दै फेसबुक,"['फोटो तथा भिडियोमार्फत प्रयोगकर्ताको पहिचान गर्न फेसियल रेकग्निसन प्रविधिको प्रयोगका लागि फेसबुकले आफ्ना युरोपेली तथा क्यानडाली प्रयोगकर्तासँग अनुमति माग्न सुरु गरेको छ ।', 'फेसबुकले क्यानडा बाहेकका प्रयोगकर्ताका लागि सन् २०११ मै अनुहार स्क्यान गर्ने प्रविधिको प्रयोग सुरु गरेको भएता पनि नियमनकर्ता लगायतको विरोधका कारण युरोपेली नागरिकको हकमा यो प्रविधिको प्रयोग रोकेको थियो ।', 'फेसबुकले नयाँ डाटा प्राइभेसी कानून लागू गर्नुअघि प्रयोगकर्तासँग स्वेच्छिक अनुमतिका लागि गरेका अनुरोध मध्ये यो एक भएको बताइएको छ । यद्यपि, यो प्रयास विवादित हुने देखिएको छ ।', 'प्रयोगकर्ताका डाटाको अनधिकृत प्रयोग भएको विषयमा पछिल्लो दिनमा फेसबुक तीव्र विवादमा फसिरहेको छ ।', 'त्यस्तै प्रयोगकर्ताको अनुमति विना नै फेसियल रिकग्निसन टेक्नोलोजीको प्रयोग गरेको भन्दै फेसबुकले अमेरिकामा मुद्दा खेपिरहेको छ ।', 'आलोचकहरुले फेसबुकको प्लाटफर्मममा रहेका अर्बाै\u200c तस्वीरमध्ये खास प्रयोगकर्ता पहिचानका लागि बायोमेट्रिक पहिचान तथा ट्रयाकिंग प्रविधिको प्रयोग गर्नाले प्रयोगकर्ताको गोपनीयतामाथि खतरा बढाउने दाबी गरेका छन् ।', 'इयू र क्यानडा बाहिरका प्रयोगकर्ताका लागि भने फेसबुकले फेस रिकग्नीसन प्रविधिको प्रयोग गरिरहेको छ । प्रयोगकर्ता आफै\u200cँले यो प्रविधिको प्रयोगका लागि दिएको अनुमति रद्द नगरेसम्म सम्बन्धित प्रयोगकर्ताको अनुहार फेसबुकले स्क्यान गरिरहनेछ । यद्यपि, आगामी महिनाहरुमा इयू र क्यानडा बाहिरका प्रयोगकर्ताका लागि प्राइभेसी कन्ट्रोलको प्रणाली समीक्षा गरी नयाँ टूल्स उपलब्ध गराइने फेसबुकले जनाएको छ ।', 'एजेन्सीको सहयोगमा']"
फेसबुक-ट्वीटरमा अब नक्कली अकाउन्ट पत्ता लगाउन सकिने,"['फेसबुक तथा ट्वीटरजस्ता सोसल नेटवर्किंङ साइहरुमा कुनै नक्कली अकाउन्ट पत्ता लगाउन अब सहज हुनेछ । वैज्ञानिकहरुले यसका लागि एक नयाँ एल्गोरिदम विकसित गरेका छन् ।', 'समाचार अनुसार, यो नयाँ विधि उक्त धारणामा आधारित छ कि नक्कली अकाउन्टमा प्रयोगकर्ताका आचरण सक्कली अकाउन्टमा भन्दा असामान्य हुन्छन् । नक्कली अकाउन्टबाट मानिसहरुले आफ्नो नेटवर्कमा रहेका अन्य प्रयोगकर्तालाई अनावश्यक तथा आपत्तिजनक लिंकहरु पठाउँदछन् ।', 'इजरायलको बेन गुरियोन विश्वविद्यालयका प्रमुख शोधकर्ता दिमा कगान भन्छन्, हालैका दिनमा प्रयोगकर्ताको गोपनियता सुरक्षित राख्नमा असफलता हात परेको विषया चिन्ताजनक खबर आएका छन् । चुनाव प्रभावित गर्नका लागि रुसद्धारा सोसल मिडियाको प्रयोगको जानकारी आएपश्चात अब सोसल मिडियाका फेक अकाउन्टहरुलाई जरैदेखि उखेलेर फ्याँक्नु आवश्यक भैसकेको छ ।', 'उनका अनुसार नयाँ एल्गोरिदमको परीक्षण विभिन्न १० प्रकारका सोसल नेटवर्कमा रहेका नक्कली तथा सक्कली डाटा संग्रहहरुमा गरिएको थियो र दुबैमा यो विधिले निकै उत्साहजनक नतिजा प्रदान गरेको छ । सोसल नेटवर्क एनालिसिस एण्ड माइनिंग पत्रिकामा यो शोध प्रकाशित छ ।', 'एजेन्सीको सहयोगमा']"
सडक बत्तिमै अनुहार चिन्ने जासुसी क्यामरा जडान गर्ने सिंगापुरको तयारी,"['सिंगापुरको सरकारले सडक बत्तिमा मानिसहरुको अनुहार चिन्ने जासुसी क्यामरा जडान गर्ने योजना अघि सारेको छ ।', 'तर, सुरक्षा विज्ञ तथा अधिकारवादी समुहहरुले यसबाट व्यक्तिको गोपनीयतासम्बन्धी हक उल्लंघन हुने चिन्ता व्यक्त गरेका छन् ।', '‘ल्याम्प पोस्ट एज अ प्लेटर्फम’ नामक पाइलट प्रोजेक्ट आउँदो वर्ष सुरु हुने अपेक्षा गरिएको छ जसलाई सिंगापुरको सरकारी निकाय ‘गभटेक’ ले सञ्चालन गर्न लागेको हो । यसले कम्पनीहरुलाई नेटवर्कका लागि निवेदन दिन आउँदो मेसम्मको समय दिएको छ ।', '‘ट्रायलको रुपमा हामी सडक बत्तिहरुमा धेरै प्रकारका सेन्सरहरु परिक्षण गरिरहेका छौं, जसले अनुहार पहिचान गर्ने क्षमतालाई पनि सपोर्ट गर्छ,’ गभ टेकका एक प्रवक्ताले भनेका छन् ।', 'अनुहार पहिचान गर्ने क्षमताले आतंकवादी घटनामा अनुसन्धान गर्नलाई सघाउने उनको दावी छ ।', 'यसबाट मानिसको गोपनीयता हनन हुन सक्ने चिन्तालाई उच्च अधिकारीहरुले खण्डन गरेका छन् । प्रधानमन्त्री ली सियन लुङले गत साता भनेका थिए कि ‘स्मार्ट देश’ को वृहद अवधारणामा यो प्रोजेक्ट अघि सारिएको हो र यसले मानिसहरुको जीवनमा सुधार गर्नेछ ।', 'गभ टेकका प्रवक्ता भन्छन्, ‘यो परियोजनाको प्राविधिक कार्यान्वयन गर्दा व्यक्तिगत तथ्यांक र गोपनियताको सुरक्षालाई हामी ध्यानमा राख्नेछौं ।’', 'सरकारले हावाको गुणस्तर र पानीको तह मापन गर्न तथा सार्वजनिक स्थानमा विद्युतीय स्कुटरहरु गणना गर्न सडक वत्तिमा अन्य सेन्सरहरु पनि प्रयोग गर्ने योजना बनाएको छ ।', 'प्रारम्भिक पाइलट प्रोजेक्टमा कतिवटा ल्याम्प पोस्टहरु प्रयोग गरिनेछन् भनेर गभ टेकले खुलाएको छैन । तर, सिंगापुरको जनसेवा पूर्वप्रमुख पिटर ओङले देशमा रहेका सबै एक लाख १० हजार ल्याम्प पोस्टहरुलाई सेन्सर नेटवर्कमा ल्याइने गत वर्ष बताएका थिए ।', 'अधिकारवादी समुह इलेक्ट्रोनिक फ्रन्टियर फाउन्डेसनका वरिष्ठ वकिल एडम स्च्वार्ट्जले सिंगापुर र अन्य सरकारहरुर्लाइ अनुहार पहिचान गर्ने जासुसी प्रणाली अनुशरण नगर्न अनुरोध गरेका छन् ।', 'यस्तो प्रविधिले राजनीतिक विरोधीहरुलाई उत्तेजित तुल्याउने वा शान्तिपूर्ण आन्दोलनलाई निरुत्साहित गर्न सक्ने उनको विचार छ ।']"
एन्ड्रोइड फोनका ८ फिचर जुन तपाईंलाई थाहा नहुन सक्छ,"['हामीमध्ये धेरैले एन्ड्रोइड फोन बोक्छौं । र, यसमा रहेका सीमित फिचरहरु मात्रै हामी प्रयोग गर्छौं ।', 'एन्ड्रोइड फोन बोक्नेहरुलाई यसको सबै फिचरहरु थाहा हुँदैन । त्यसैले त्यसको लाभ लिनबाट वञ्चित हुन्छन् । यहाँ हामी त्यस्तै काम लाग्ने केही फिचरहरुको कुरा गर्दैछौं, जुन सम्भवतः तपाईंलाई थाहा नहुन सक्छ :', 'सीमित व्यक्तिहरुलाई मात्र कल गर्ने अनुमति', 'तपाईंको एन्ड्रोइड डिभाइसमा ‘डु नट डिस्टर्ब’ फिचर हुन्छ जुन ‘प्रायोरिटी अन्ली’ मोडसँगै आउँछ । यो तपाईंलाई महत्वपूर्ण वैठकमा रहेको बेला, फिल्म हेरिरहेको बेला, गाडी हाँकिरहेको बेला वा सुतिरहेको बेला कसैले डिस्टर्ब नगरोस् भन्नका लागि हो । यो फङ्सनलाई जागृत गर्नका लागि सेटिङमा जानुस्, त्यसपछि साउन्डमा जानु र त्यसपछि डु नट डिस्टर्बमा जानुस् ।', 'त्यहाँ ‘प्रायोरिटी अन्ली सेटिङ्स’मा थिच्नुस् । जसलाई फोन गर्ने अनुमति दिन चाहनुहुन्छ, उनीहरुको नाममा थिच्नुस् । यहाँ तपाईं रिमाइन्डर र इभेन्ट अलर्टलाई प्रायोरिटी मोडमा अफ पनि गर्न सक्नुहुन्छ । कसले कल गर्न सक्छ भनेर छान्न ‘कल्स’ मा थिच्नुस ।', 'यसमा ‘जोकोहीले’, ‘फ्रम कन्ट्याक्ट्स अन्ली’, ‘फ्रम स्टार्ड कन्ट्याक्ट्स अन्ली’ वा ‘नन’ जस्ता अप्सनहरु हुन्छन् । अर्को अप्सन हो, ‘रिपिट कलर्स ।’ यसलाई सक्रिय गरेमा एउटै व्यक्तिलाई १५ मिनेटको अन्तरालमा फोन गर्न अनुमति प्राप्त हुन्छ ।', 'घरमा आउनासाथ फोन अनलक', 'घरमा वा सुरक्षित ठाउँमा रहँदा पनि बारम्बार फोन अनलक गरिरहन तपाईंलाई झ्याउ लाग्छ ? त्यसोभए ‘स्मार्ट लक’ फिचर तपाईंको लागि हो । यसले जीपीएसको प्रयोगबाट तपाईं विश्वसनीय स्थानमा आएपछि स्वत फोन अनलक गर्छ ।', 'यसका लागि सेटिङमा जानुस, सेक्यूरिटीमा थिच्नुस र स्मार्ट लकमा थिच्नुस् । त्यहाँ तपाईं धरैवटा अप्सनहरु देख्नुहुन्छ । त्यसमध्ये ‘ट्रस्टेड प्लेसेज’ मा ट्याप गर्नुस र त्यो ठाउँ उल्लेख गर्नुस जहाँ तपाईं फोन अनलकमै राख्न चाहनुहुन्छ ।', 'पर्सनलाइज्ड एड्सबाट मुक्ति', 'धेरैलाई पर्सनालाइज्ड एड्सले धुरुक्कै रुवाएको हुन्छ । उदाहरणका लागि यदि तपाईंले गुगलमा कुनै टिभीको मोडल हेरिरहनुभएको छ भने आफ्नो डिभाइसमा टिभीका विज्ञापनहरु देख्न थाल्नुहुन्छ । यदि तपाईं आफ्नो गोपनीयताप्रति चिन्तित हुनुहुन्छ र भने सजिलै यो फङ्सनलाई निस्क्रिय तुल्याउन सक्नुहुन्छ ।', 'यसका लागि सेटिङमा जानुस, त्यसछि गुगलमा थिच्नुस र त्यसपछि एड्समा थिच्नुस । अनि ‘अप्ट आउट अफ एड्स पर्सनलाइजेसन’ लाई सक्रिय तुल्याउनुस । त्यसपछि तपाईंले एउटा पप देख्नुहुनेछ, जसमा लेखिएको हुन्छ । त्यसको ओकेमा थिच्नुस, काम तमाम ।', 'मुटुको चाल नाप्ने', 'एन्ड्रोइड फोनबाट तपाईं आफ्नो मुटुको चाल मापन गर्न सक्नुहुन्छ । यसका लागि प्ले स्टोरमा जानुस र ‘इन्स्टान्ट हर्ट रेट’ इन्स्टल गर्नुस । एप खोल्नुस र आफ्नो चोरी औंलाको टुप्पोलाई फोनको क्यामरा लेन्समाथि राख्नुस् । केही सेकेन्डमै एपले तपाईंको मुटुको चाल स्क्रिन देखाउनेछ ।', 'स्क्रिन म्याग्निफायर', 'कमजोर दृष्टि भएका व्यक्तिहरुलाई यो फिचर निकै काम लाग्छ । यसका लागि सेटिङमा जानुस, त्यसपछि एक्सेसिबिलिटीमा थिच्नुस र म्याग्नेफिकेसन गेस्चर्समा थिच्नुस । त्यसपछि तपाईं डिस्प्लेको कुनै पनि स्थानमा तीनपटक छिटोछिटो औंलाले थिचेर त्यसलाई ठूलो बनाउन सक्नुहुन्छ ।', '‘गेस्ट मोड’ टर्न अन गर्ने', 'तपाईंले आफ्नो फोन कसैलाई चलाउन दिँदा उसले यसभित्रका सामग्रीहरु नहेरो्स भन्ने चाहनुहून्छ ? त्यसो भए यसो गर्नुस् । कसैलाई मोबाइल फोन दिनुभन्दा अगाडि नोटिफिकेसन ड्रयर्सलाई तल तान्नुस् र ‘अवतार’ मा थिच्नुस् ।', 'त्यहाँ तीनवटा अप्सन देखिनेछन् । त्यसमध्ये ‘एड गेस्ट’ मा थिच्नुस् । त्यसपछि गेस्ट मोडमा फोन जान्छ । यति गरेपछि अर्को व्यक्तिले तपाईंको फोनको व्यक्तिगत डाटाहरु हेर्न सक्दैन । मोबाइल फेरि आफ्नो हातमा आएपछि त्यसैगरी नोटिफिकेसन ड्रयरलाई तल तान्नुस र ‘रिमुभ गेस्ट’ मा थिच्नुस् ।', 'रंग बदल्ने', 'यसबाट तपाईंलाई रातको समयमा आँखामा धेरै दवाव नपर्ने गरी मोबाइल हेर्न सजिलो हुन्छ । यसका लागि खाली सेटिङमा जानुस्, त्यसपछि एक्सेसिबिलिटीमा जानुस र कलर इन्भर्सनलाई एक्टिभ गर्नुस् ।', 'अन्य डिभाइसबाट क्रोमको ट्याब खोल्ने', 'सबैभन्दा पहिले तपाईंले आफ्नो सबै डिभाइसहरुमा आफ्नो जिमेल आइडीबाट क्रोममा लग इन गर्नुपर्छ । त्यसको लागि तपाईंको कम्प्युटरमा क्रोम खोल्नुस्, माथिको दायाँ कुनामा तीन वटा सिधा लाइनमा क्लीक गर्नुस्, र सेटिङमा जानुस् ।', 'त्यहाँ एउटा अप्सन देख्नुहुन्छ, ‘साइन इनटु क्रोम’ । यसलाई आफ्नो जिमेल अकाउन्टबाट खोल्न क्लिक गर्नुस् । अब तपाई.ले आफ्नो स्मार्टफोनमा नयाँ क्रोम ट्याब खोल्नुभयो भने त्यहाँ ‘रिसेन्ट ट्याब’ अप्सन देख्नुहुन्छ यहाँ तपाईंले यूआरएलहरु देख्नुहुन्छ जुन तपाईंका अन्य डिभाइसहरुमा खुलेका छन् ।']"
एप्पलले बदल्दैछ आइफोनको नाम,"['एप्पलले आफ्ना आगामी संस्करणका आइफोनको नाम सरलीकरण गर्ने भएको छ ।', 'टेक्नोलोजी विश्लेषण सम्बन्धी एक चर्चित साइट गुगेनहेमका विश्लेषक रोबर्ट चिराका अनुसार एप्पलले यो वर्ष सार्वजनिक गर्ने आफ्नो नयाँ आइफोन तथा भविष्यमा ल्याउने अन्य आइफोनको नाममा महत्वपूर्ण परिवर्तन गर्ने योजना बनाइरहेको छ । उक्त साइटको रिसर्च नोटमा उनले लेखेका छन्, ‘आइफोनको नामाकरण तथा ब्राण्डिङका सन्दर्भमा औपचारिक परिवर्तन गर्नका लागि एप्पलले आफ्नो आगामी साइकल प्रयोग गर्नेछ ।’', 'एप्लले यो वर्ष सार्वजनिक गर्ने भनिएको सबैभन्दा सस्तो आइफोनको नाममा आइफोन पछाडि कुनै फुर्को जोड्नेछैन र मात्र क्ष्एजयलभ राख्नेछ ।', 'यसको अर्थ एप्पलले आइफोन ब्राण्डको पछाडि सेभेन, सिक्स, टेन आदिजस्तै कुनै नम्बर राख्नेछैन ।', 'एप्पलले केही समयअघि लञ्च गरेको नयाँ आइप्याडलाई साधारण रुपमा क्ष्एबम मात्र नामाकरण गरेको थियो र यहीँ ट्रेण्ड आगामी आइफोनमा पनि लागू गर्ने दाबी उनको छ । यसअघि एप्पलले आइप्याड, आइप्याड टू, आइप्याड थ्री, आइप्याड फोर हुँदै गत वर्ष मात्र आइप्याड नामबाट नयाँ आइप्याड लञ्च गरेको थियो ।', 'गत वर्ष आइफोनले सनातनी रुपमा आइफोन सेभेन एसको साटो आइफोन एट, एड प्लस र आइफोन एक्स ल्याएको थियो । आइफोन एक्स उसको दशौँ वर्षगाँठको फ्लागसीप स्मार्टफोन थियो ।', 'यो वर्ष एप्पलले तिनवटा आइफोन सार्वजनिक गर्ने अनुमान गरिएको छ । जसमाः', '· आइफोन एक्सको उत्तराधिकारीको रुपमा ५.८ इन्चको ओएलइडी आइफोन', '· एप्पलको प्लस भेरिएन्टको रुपमा ६.५ इन्चको ओएलइडी आइफोन', '· सस्तो मूल्यको ६.१ को एलसिडी आइफोन', 'यससँगै यहीँ जुनमा हुने कन्फ्रेन्समा एप्पलले आफ्नो सबैभन्दा सानो आकारको आइफोन, आइफोन एस इ सार्वजनिक गर्ने पनि बताइएको छ । यो फोन सन् २०१६ मा सार्वजनिक भएको आइफोन एसइको उत्तराधिकारीको रुपमा रहेको बताइएको छ ।', 'एजेन्सीको सहयोगमा']"
यूट्यूबबाट कसरी डाउनलोड गर्ने भिडियो ? यस्ता छन् विकल्प,"['यदि तपाईं इन्टरनेट नभएको ठाउँमा यात्रा गरिरहनु भएको छ भने यूट्यूबको तलतलले सताउन सक्छ । यो मात्र होइन, अरु पनि थुप्रै कारण हुन सक्छन्, यूट्यूब भिडियो डाउनलोड गर्नुको ।', 'एकपटक यूट्यूब भिडियो डाउनलोड गरिसकेपछि त्यसलाई चाहेको समयमा अघाउञ्जेल हेर्न सकिन्छ, इन्टरनेट कनेक्सनको चिन्ता नलिइकन । यहाँ हामी तपाईंलाई यूट्यूब भिडियो डाउनलोड गर्ने तयरका सिकाउँदैछौं ।', 'यूट्यूब एपबाट भिडियो डाउनलोड', 'यूट्यूबले केही भिडियोहरु एन्ड्रोइड र आइओएसमा डाउनलोड गर्ने अनुमति दिन्छ । त्यसका लागि तल भनेबमोजिम गर्नुस् ।', '१. आफ्नो स्मार्टफोनमा यूट्यूब एप खोल्नुस्', '२ एपमा कुनै पनि भिडियो खोल्नुस्', '३. टाइटलभन्दा मुनि सेयर र एड टु बीचमा तपाईं एउटा ‘डाउनलोड’ बटन देख्नुहुनेछ । यदि भिडियोको रचनाकारले यसलाई डाउनलोड गर्ने अनुमति दिएको छ भने मात्रै यो बटन देखिन्छ ।', '४. डाउनलोडमा थिच्नुस् र त्यसपछि तुरुन्तै भिडियो डाउनलोड हुन थाल्छ । यसलाई तपाईं मन लागेको समयमा हेर्न सक्नुहुन्छ ।', 'यूट्यूबबाट भिडियो डाउनलोड गर्ने सरल तरिका यही हो । तर, सबै भिडियोहरु डाउनलोड गर्नलाई उपलब्ध हुँदैनन् र यो विधिले मोबाइलमा मात्र काम गर्छ । यदि तपाईं आफ्नो कम्प्युटरमा भिडियो संग्रह गर्न चाहनुहुन्छ भने त्यसको अर्कै तरिका छ ।', 'विन्डोज, म्याक वा लिनक्समा कसरी यूट्यूब भिडियो डाउनलोड गर्ने ?', 'विन्डोज, म्याकओएस र लिनक्समा यूट्यूब भिडियो डाउनलोड गर्नका लागि एउटा फ्री एप छ जसलाई फोर के (4k) भिडियो डाउनलोडर भनिन्छ । यसले कुनै पनि भिडियो डाउनलोड गर्न सकिन्छ । तलका आदेशहरु अनुशरण गर्नुस् :', '१. 4k भिडियो डाउनलोडर डाउनलोड गर्नुस्', '२. आफूले डाउनलोड गर्न चाहेको भिडियोमा जानुस् । आफ्नो ब्राउजरको एड्रेसबारबाट त्यसको यूआरएल कपी गर्नुस्', '३. 4k भिडियो डाउनलोडर खोल्नुस र हरियो पेस्ट लिंक बटनमा क्लिक गर्नुस् ।', '४. अब एपले भिडियोलाई टुक्र््याउनेछ र तपाईंलाई केही प्रतिवद्धताहरु गर्न लगाउनेछ ।', '५. ब्राउजमा क्लिक गर्नुस् र भिडियो कहाँ सेभ गर्ने हो छनोट गर्नुस् । त्यसपछि डाउनलोडमा क्लिक गर्नुस् ।', '६. अब एपले भिडियो डाउनलोड गर्नेछ । भिडियोलाई फुृल रिजोलुसनमा डाउनलोड गर्ने यो सर्वोत्तम तरिका हो । अन्य विकल्पहरुमा जाँदा तपाईंल ७२० पिभन्द्या ठूलो रिजोलुसनमा डाउनलोड गर्न सक्नुुहुन्न ।', 'वेबसाइट प्रयोग गरेर भिडियो डाउनलोड', 'यदि तपाईंले एपबाट यूट्युब भिडियो डाउनलोड गर्न सक्नुभएन भने वेब ब्राउजरबाट पनि गर्न सक्नुहून्छ । यी कदमहरु चाल्नुस् ः', '१. भीडीयूट्यूब खोल्नुस', '२. भिडियोको यूआरएललाई कपी र माथिको ठूलो र्फममा पेस्ट गर्नुस् ।', '३. ‘गो’ मा क्लिक गर्नुस्', '४ डाउनलोड बटनमा क्लिक गर्नुस', '५. आफूले चाहेको फर्म्याट छनोट गर्नुस् । त्यसपछि भिडियो डाउनलोड हुन थाल्नेछ ।', '६. आफूले चाहेको फर्म्याट छनोट गर्नुस् र त्यसपछि भिडियो डाउनलोड हुन थाल्नेछ ।', 'यो विधिले तपाईं ७२० पी भिडियोहरु बिना झन्झट डाउनलोड गर्न सक्नुहुनेछ । योभन्दा माथिको रिजोलुसन छनोट गर्नुभयो भने अडियो बिना भिडियो मात्रै डाउनलोड हुनेछ । यो विधिले आइओएस र एन्ड्रोइडमा काम गर्दैन ।']"
"अब दुख र खुशी लुकाउन गाह्रो, मेसिनले पत्ता लगाउने छ मान्छेको मुड","['७ वैशाख, काठमाडौं । मनमा दुःख छ तर मुसुक्क हाँसेर सुखी भएजस्तो गर्नु, मनमा रमाइलो छ, तर झोक्राएर दुःखी भएजस्तो गर्नु, रिस उठ्दा शान्त देखिन खोज्नु, सामान्य कुरामा रिसाए जस्तो गरिदिनु अब सजिलो छैन ।', 'किनकी मान्छेको भावना र मानसिक अवस्था बुझ्ने मेसिनको निर्माण भएको छ ।', 'डल्बी ल्याब्रोटरिजका प्रमुख वैज्ञानिक पोप्पी क्रुमका अनुसार अब केही समयमै योे मेसिनले काम गर्नेछ । यसले मानिसले आˆनो भावना जतिसुकै लुकाउन खोजे पनि उजागर पारिदिन्छ ।', '‘बौद्धिकता र ज्ञानेन्दि्रयको मेल भएको कृत्रिम मेसिनले झुठा कुरा, उत्तेजना, हिंसात्मक अवस्थाबारे जानकारी राख्छ,’ वैज्ञानिक क्रुमले टे्रड सम्मेलनका बेला भनेका छन्, ‘अब नाटकीय तरिकामा अनुहारको फरक अवस्था देखाउने सिलसिलन अन्त्य भयो । हामी हाम्रो भावना प्रसारित गर्छौं । अब हामीले अरुको अवस्थामा बारे पनि सजिलै थाहा पाउने छौँ जो हाम्रा नजिक छन् ।’', 'आखाको ठूलो सानो हुने प्रक्रियामा दिमागको अवस्था अध्ययन गरी उक्त मेसिनले काम गर्नेछ । आँखाको अवस्थाले मानसिक स्थिति कस्तो छ भन्ने ज्ञान दिन्छ । साथै यसले हाम्रो छालामा आएको तापमानको अवस्थाले पनि हामीले जोड दिएको कुरा र सामान्य रुपमा बताएको कुराको भेद छुट्याउने छ ।', 'हामीले फाल्ने कार्बनडाइअक्साइडको मात्राबाट पनि व्यक्तिको मानसिक सामञ्जस्यता थाहा हुनेछ । सानो सानो अभिव्यक्ति र सासमा देखिने रसायनको अवस्थाले भावनाबारे पत्ता लगाउने काम उक्त मेसिनले गर्छ ।', 'यस्तो विभिन्न अवस्थालाई ध्यानमा राखेर कृत्रिम बौद्धिकतायुक्त मेसिनले मानवीय स्वभावलाई नयाँ चरणमा बुझाउन गर्न मद्धत गर्नेछ । ‘एक हिसाबमा यो एकदम डरलाग्दो छ, अर्कोतर्फ यो एकदमै शक्तिशाली छ । हाम्रो भावनात्मक भिन्नतालाई यसले जोड्ने र बुझाउने काम गर्नेछ’ क्रुमले भनेका छन् ।']"
"अमेजनको मुनाफा दोब्बरले बढ्यो, तीन महिनामा डेढ अर्ब डलर","['अमेरिकी इ कमर्श तथा क्लाउड कम्प्युटिङ कम्पनी अमेजनले सन् २०१८ को पहिलो तीन महिनामा १ अर्ब ६० करोड डलर नाफा कमाएको छ ।', 'पछिल्लो तीन महिनामा अमेजनले कमाएको मुनाफा गत वर्ष सोही अवधिको तुलनामा दोब्बरले बढी हो ।', 'अमेजनले पछिल्लो समयमा ओरिजिनल प्रोग्रामिंग तथा महंगा भरण केन्द्रहरुमा ठूलो लगानी खर्च गरिरहेको भए पनि कम्पनीको मुनाफामा उच्च दरको वृद्धि देखिएको छ ।', 'विश्लेषकहरुले यस त्रैमासिकमा अमेजनको मुनाफा गत वर्षको तुलनामा गिरावट आउने प्रक्षेपण गरेका थिए । तर अमेजनको क्लाउड कम्प्युटिङ व्यवसाय, अमेजन वेब सर्भिस तथा तीव्र गतिमा सफलता हासिल गरिरहेको कम्पनीको विज्ञापन विभागमा भएको उल्लेख्य आम्दानीसँगै कम्पनीको मुनाफामा उच्च दरको वृद्धि हासिल भएको हो ।', 'कम्पनीको ओरिजिनल प्रोग्रामिंगलगायतमा लगानीको कारण बढिरहेको खर्च पूर्तिका लागि अमेजन प्राइमको शुल्कमा वृद्धि गरिएको कम्पनीका प्रमुख वित्तिय अधिकारी ब्रायन ओल्साभ्स्कीले बताएका छन् ।', 'दुई दिनमै सामान डेलीभरी गर्ने अमेजनको सशुल्क सेवाको रुपमा रहेको अमेजन प्राइमको सब्सक्रिप्सन शुल्क प्रतिवर्ष ९९ रहेकोमा अर्को मे महिनादेखि १ सय १९ कायम गरिनेछ ।', 'अमेजन प्राइमको मूल्य भविष्यमा अझै वृद्धि हुने संकेत उनले गरेका छन् । अमेजनका सिइओ जेफ बेजोसका अनुसार अमेजन प्राइमका प्रयोगकर्ता १० करोड छन् ।', 'अमेजन कम्पनीको पहिलो त्रैमासिकको मुनाफा रिपोर्ट सार्वजनिक भएसँगै गत विहिबार कम्पनीको शेयर मूल्यमा ७ प्रतिशतले वृद्धि भयो ।', 'स्मरण रहोस् सन् २०१८ को पहिलो त्रैमासिकमा अमेजनले वस्तु तथा सेवा बिक्रिबाट ५१ अर्ब डलरको कारोबार गर्यो । जुन अघिल्लो वर्षको भन्दा ४३ प्रतिशतले बढि हो । अमेजन वेब सर्भिसको बिक्रि ५० प्रतिशतले वृद्धि भएर ५ अर्ब ४० करोड पुगेको छ ।', 'सन् २०१७ को अन्तिम त्रैमासिकमा अमेजनले १ अर्ब डलर मुनाफा कमाएको थियो । अमेजनले कुनैपनि त्रैमासिकमा १ अर्ब भन्दा धेरै मुनाफा कमाएको इतिहासमै पहिलो पटक थियो ।', 'सिएनएन']"
"ओपो एफ-७ सार्वजनिक, आजबाट देशभर बिक्री सुरु","['१२ वैशाख, काठमाडौं । ओपोले नयाँ सेल्फी एक्स्पर्ट एण्ड लिडर ओपो एफ-सेेभेन नेपाली बजारमा सार्वजनिक भएको छ । काठमाडौंको हायात होटलमा एक कार्यक्रमबा बीच नायिका मलिना जोशी र अदिती बुढाथोकीले यो बहुप्रतिक्षित फोन सार्वजनिक गरे । यसो आजबाट देशभर बिक्री सुरु भएको छ ।', 'सेल्फीमा क्रन्ति ल्याउन सफ ओप्पोले अर्को उच्च स्तरको फोन नेपाली बजारमा ल्याएको हो । आर्टिफिसियल ईन्टेलिजेन्सी (एआई) सुविधा सहितको नयाँ ओपो एफसेवेन सेल्फी एक्स्पर्ट सिरिजमा नयाँ उत्पादनका भएको कम्पनीले जानकारी दिएको छ ।', 'नवप्रबर्तनात्मक प्रविधिमा आधारित ओपो एफसेवेनले नेपाली यूवा माझ रहेको कम्पनीको सेल्फी एक्स्पर्ट एण्ड लिडरको छवीलाई थप सुदृढ बनाउने आशा गरिएको छ । सेल्फीलाई थप वास्तविक, प्राकृतिक र ब्यक्तिगत तवरमा आकर्षक बनाउने सोचका साथ ओपोले एफफाइभको माध्यमबाट एआई ब्यूटी रेगक्निशन प्रविधि सार्वजनिक गरेको थियो ।', 'ओप्पो एफ-सेवेनको न्युनतम् मूल्य ३६ हजार ५ सय ९० र अधितम मूल्य ४६ हजार ५ सय ९० रुपैयाँ छ । ४ जिबीको र्याम भएको एफ सेवेन साढे ३६ हजार ६ जिबीको र्याम भएकोको मूल्य\xa0 साढे ४६ हजार तोकिएको छ ।', 'यसलाई थप परिस्कृत गरी ओपो एफसेवेनमा दोस्रो पुस्ताको एआई ब्यूटी २.० उपलब्ध गरिएको छ । फोनमा रियल टाइम हाई डायनामिक रेञ्ज -एचडीआर) प्रविधि सहित २५ मेगापिक्सेल क्षमताको फ्रन्ट क्यामेराको प्रयोग गरिएको छ । यसमा एआई ब्यूटी २.०, कभर सट र अगुमेन्टेड रियालिटी (एआर) स्टिकर्सपनि उपलब्ध गरिएको छ ।', 'नयाँ ओपो एफसेवेनले सेल्फीको गुणस्तरलाई नयाँ आयाम दिने मात्र नभइ सेल्फी लिने प्रकृयालाई थप रमाइलो र रोचक बनाउने छ । ओपो एफसेवेनमा उद्योगकै अग्रणी २५ एमपी एआई ब्यूटी फ्रण्ट क्यामेरा र रियल-टाइम एचडीआर प्रविधि उपलब्ध गरिएको छ ।', 'नयाँ फोनमा उद्योगकै पहिलो सेन्सर एचडीआर फिचर ईनब्यूल्ट रुपमै समाहित गरिएको छ । उत्कृष्ट सेल्फी सहज रुपमा लिन सघाउने उक्त प्रविधि ओपो एफसेवेनमा डिफल्ट फिचरका रुपमा समाहित गरिएको छ । प्रकाश समायोजन गरी तिब्र गतिमा तस्विर परिमार्जनमा सघाएर उत्कृष्ट तस्विर पोष्ट गर्न सघाउँछ । साथै, यो फिचर तस्विरका साथै भिडियोका लागि पनि प्रयोग गर्न सकिन्छ ।', 'फोनमा कम्पनीले एआई एल्बमको ब्यवस्था गरेको छ । यसले प्रयोगकर्ताको अनुहार , स्थान तथा दृष्यका आधारमा तस्विरलाई वर्गिकृत गरी खोजी कार्य तथा एडिटिङ कार्यमा सहजता प्रदान गर्छ । एआई एल्बममा रहेको अर्को रोचक फिचरले नयाँ मोमेन्ट्स फिचर मार्फत पूराना तस्विरहरुको खोजी कार्यमा तिब्रता ल्याउन सघाव पुर्\u200dयाउँछ ।', 'फोनमा स्प्िलट स्त्रिmन फिचरका रुपमा उपलब्ध गरिएको एआई बोर्ड फिचरमा प्रयोगकर्तालाई आफ्ना मनपर्ने एप्सहरु राख्न सक्छन् । यो फिचरले स्वचालित रुपमा महत्वपूर्ण मिटिङ् तथा तालिका, भ्रमण, चलचित्र टिकट तथा ई-कमर्स अर्डरको अवस्थालाई ईमेल तथा सन्देश मार्फत क्रमबद्ध गर्न सभाव पुर्\u200dयाउँछ ।', 'एआई प्रविधिले एफसेवेनको प्रणाली ब्यवस्थापनमा समेत सघाव पुर्\u200dयाउँछ । यसले ६४ बिट ४ जीबी ओक्टा-कोर प्रोशेसर (१ सय २८ जीबी भर्जनका लागि ६ जीबी)लाई बुद्धिमानी पूर्वक छुट्याएर फोनको कार्य प्रणाली सही राख्ने कार्यमा सघाउँछ ।', 'यसले गर्दा नयाँ फोनले पछिल्लो फोन एफ फइभका तुलनामा ८० प्रतिशत उत्कृष्ट कार्य प्रदर्शनी दिने क्षमता राख्छ । साथै, एआईले उर्जा ब्यवस्थापनमा समेत सघाव पुर्\u200dयाउँदै ब्याट्रीलाई थप समय सम्म टिकाउन सघाउँछ ।']"
"जिमेलमा महत्त्वपूर्ण परिवर्तन, अब पठाएका इमेल आफैं डिलिट हुने","['विश्वको सबैभन्दा लोकप्रिय इमेल सर्भिस जिमेल अब नयाँ प्रारुपमा देखिनेछ । गुगलले आफ्नो इमेल सर्भिसमा स्नूजिङ, कन्फिडेन्सल मोड तथा टू फ्याक्टर अथेन्टिकेसन जस्ता नयाँ फिचर्स थप गरेको छ ।', 'त्यसका साथै वेबपेजमा जिमेलको डिजाइनमा पनि पूर्ण रुपमा परिवर्तन गरिएको छ । नयाँ जिमेल बुधबारबाट प्रयोगकर्तालाई क्रमशः उपलब्ध गराउन थालिएको छ । सन् २०११ जिमेलमा भएको यो महत्त्वपूर्ण परिवर्तन मानिएको छ ।', 'गुगलका अनुसार नयाँ फिचर्स अन्तर्गत जिमेलमा अब स्मार्ट असिस्टेन्ट फिचर्स जस्तै मेसेजका लागि suggested replies तथा जवाफ दिन बिर्सिएका इमेलका लागि nudges को विकल्प राखिएको छ । साथै कसैलाई प्रेषित जिमेलमा अटो डिलिट फिचर प्रयोग गर्न सकिनेछ, जस अनुसार तपाइँले कसैलाई पठाएको जिमेल निश्चित समयपछि आफै डिलिट हुनेछ ।', 'जिमेलका प्रडक्ट म्यानेजरले भनेका छन्, ‘यो हाम्रो फ्लागसीप प्रडक्टको नयाँ अवतार हो, जसलाई सबैभन्दा धेरै प्रयोग गरिएको छ ।’', 'यद्यपि, गुगलले जिमेलको यस नयाँ प्रारुप तयार गर्न भएको खर्चका बारेमा भने बताएको छैन ।', 'सेक्योरिटी र स्मार्ट', 'गुगलका अनुसार प्रयोगकर्ताले ९० दिनसम्म इमेललाई अफलाइन एक्सेस गर्ने सुविधा पाउनेछन् । यसका साथै मेसेज एक्सपाइरेसन फिचर पनि थप भएको छ ।', 'जो प्रयोगकर्ताले confidential अप्सन प्रयोग गरी कसैलाई इमेल पठाउँदा टाइम लिमिट सेट गर्न सक्दछन् । यस फिचरमा प्रयोगकर्ताले इमेल प्राप्त गर्नेहरुको संख्या पनि सिमित गर्न सक्दछन् । यस्तो इमेल पढ्नका लागि प्रापकले आफ्नो मोबाइलमा प्राप्त हुने वन टाइम पासकोड इन्ट्री गर्नुपर्दछ ।', 'Nudges का माध्यमबाट प्रयोगकर्तालाई कुनै इमेलको जवाफ दिन भुलिएको भए सम्झना गराइनेछ । अर्थात् कुनै जरुरी इमेलको जवाफ दिनैपर्नेछ भने प्रयोगकर्ताले रिमाइन्डर सेट गर्न सक्नेछन् ।', 'जिमेलको वेबसाइटमा अब गुगल क्यालेन्डरले पनि ठाउँ पाएको छ । साथै टास्क तथा नोट टूल पनि जिमेलकै पेजमा देखिनेछ ।', 'कसरी प्राप्त गर्ने नयाँ जिमेल ?', 'तपाइँले केही नयाँ फिचर्स सहितको जिमेल अब प्रयोग गर्न पाउनुहुनेछ । उल्लेखित कतिपय फिचर्स चाहीँ निकट भविष्यमै उपलब्ध हुने बताइएको छ ।', 'नयाँ फिचर्सयुक्त जिमेल प्राप्त गर्नका लागि सबैभन्दा पहिले जिमेलको वेबपेजमा रहेको Settings अप्सनमा जानुहोस् ।', 'त्यसको सबैभन्दा माथिल्लो भागमा रहेको Try the new Gmail अप्सनलाई रोज्नुहोस् ।', 'यदि तपाइँ पुरानै जिमेल प्रयोग गर्न चाहनुहुन्छ भने\xa0 Settings मा गएर\xa0 Go back to classic Gmail अप्सन छनोट गर्नुहोस् ।', 'एजेन्सीको सहयोगमा']"
"१४ वर्षको भयो जिमेल, जानौँ केही रोचक तथ्य","['विद्युतीय हुलाकको दुनियाँलाई बदलिदिएको जिमेलको सुरुवात सन् २००४ को अप्रिल १ मा भएको हो । अहिले जिमेलले १४ वर्ष पूरा गरिसकेको छ । आउनुस् जिमेलसँग जोडिएका केही रोचक तथ्यहरु जानाैंः', '· विश्वमा १ अर्ब भन्दा धेरै जिमेल अकाउन्ट छन् । ७ फेब्रुअरी २००७ मा पहिलोपटक सर्वसाधारणका लागि जिमेल सेवा सुरुवात भएको थियो ।', '· सुरुमा जिमेलमा केवल १ जिबीमात्र डाटा स्टोर गर्न सकिन्थ्यो । २०१३ पछि चाहिँ जिमेलमा १५ जिबीसम्म डाटा स्टोर गर्न सकिन्छ ।', '· जिमेलमा पहिलोपटक मेसेजमा पठाइएको शव्द हो,QUERTYUIOP।', '· जिमेल सुरु गर्दाको समयमा यसलाई गोप्य नाम CARIBOU दिइएको थियो ।', '· जिमेलमा यस्ता लाखौँ अकाउन्ट छन् जो केवल एकपटक मात्र खोलिएको छ ।', '· ७५ प्रतिशत भन्दा धेरै मानिसहरु आफ्नो मोबाइलबाट जिमेल प्रयोग गर्दछन् ।', '· जिमेल एड्रेसमा रहेको डटको कुनै खासै अर्थ छैन । यदि डट नलगाइकन एड्रेस टाइप गरी पठाउनुभयो भने पनि सोही व्यक्तिलाई इमेल जान्छ ।', '· जिमेल साइट लञ्च हुनु ठिक अघिल्लो रातमात्रै यसको लोगो डिजाइन गरिएको थियो ।', 'एजेन्सीको सहयोगमा']"
फेसबुकलाई लिएर जुकरबर्ग नै अन्योलमा !,"['२९ चैत, काठमाडौं । फेसबुकका सीईओ मार्क जुकरबर्ग गएको सोमबार र मंगलबार अमेरिकन कंग्रेस सिनेटमा सुनुवाइका लागि पुगे । जहाँ फेसबुमाथि लागेको आरोपलाई लिएर उनको कडा आलोचना भयो ।', 'सुनुवाईको बेला गम्भीर देखिएका उनले सबैको कुरा ध्यानपूर्वक सुने । उनले लिखित बयानमार्फत प्रयोगकर्ताको व्यक्तिगत जानकारीको दुरुपयोगलाई लिएर माफी मागे पनि सुनुवाईमा एउटै कुरा दोहोर्\u200dयाए । उनले भने, ‘मेरो टिम छ, म तपाईंहरुलाई यसबारे बताउने छु ।’', 'सुनुवाईका क्रममा फेसबुकका कतिपय विशेषतालाई लिएर जुकरबर्ग आफैं अन्योलमा देखिएका थिए । उनले ‘प्रयोगकताको रुची नभई कुनै कुरा नपुग्ने’ बताए पनि डिलिट भइसकेको सूचना बाहिरिनु र प्रयोगकर्ताको सम्पूर्ण व्यक्तिगत जानकारी तेस्रो पक्षले थाहा पाउनु निकै भयानक भएको कुरा बहसमा थियो ।', 'उनले फेसबुक प्रयोगकर्ताको डाटा सुरक्षित राख्न कुनै ठोस काम नभएको स्वीकारे । यसको लागि आफूहरु जिम्मेवार रहेको पनि बताए । ‘हामीले हाम्रो जिम्मेवारी राम्ररी निभाएनौं, जुन एकदमै ठूलो गल्ती हो’ उनले भने ।', 'केही विषयहरु यस्ता थिए, जसमा जुकरबर्गले उत्तर दिन चाहेनन् वा उनलाई त्यसबारे जानकारी नै थिएन । ‘तपाईको भर्चुअल दुनियाँमा कसको नियन्त्रण रहन्छ ?’ भन्ने प्रश्नमा जुकरबर्गले सबै कुरा प्रयोगकर्तामा निर्भर हुने बताएर पन्छिए ।', 'तपाईंको फेसबुकमा लगातार आइरहने जस्तो पनि विज्ञापनमा तपाईंको कन्ट्रोल रहदैन र त्यसलाई तपाईंले चाहेर हटाउन पनि सक्नुहुन्न ।', 'जस्तो सिनेटमा जुकरबर्गलाई बिल नेल्सनले सोधेका थिए, ‘म फेसबुकमा मेरो साथीसँग कुरा गरिरहेको थिएँ । मैले आफूलाई केही चकलेट मनपर्ने बताइरहेको थिएँ । त्यसको लगत्तै मैरो फेसबुकमा अनेक किसिमको चकलेटको विज्ञापन आउन थाल्यो । यदि मलाई त्यस्तो विज्ञापनसँग रुची नै छैन भने नि ? यो कसरी भयो ?’', 'जुकरबर्गले क्याम्बि्रज एनालिटिकामार्फत भइरहेको गलत कामको थप अनुसन्धान हुनुपर्ने बताए । ‘क्याम्बि्रज विश्वविद्यालयमार्फत के गलत भइरहेको हो त्यो राम्ररी बुझ्नुपर्छ, यदि हामीले केही कदम उठाएर त्यसमा रोक लगाउन सक्छौं भने यो अवस्थाबाट बाहिर निस्कन सकिनेछ’ उनले भने ।', 'झण्डै ९ करोड प्रयोगकर्ताको व्यक्तिगत जानकारी अवैध रुपमा राजनीतिक उद्देश्यका लागि प्रयोग भएको हुन सक्ने आकँडा बाहिर आएको थियो । ८ करोड ७० लाख भन्दा बढी फेसबुक प्रयोगकर्ताको व्यक्तिगत विवरण राजनीतिक परामर्श दिने क्याम्बि्रज एनालिटिकाले अवैध रुपमा प्रयोग गरेको तथ्य बाहिरिएको थियो ।', 'सन् २०१६ मा भएको अमेरिकी राष्ट्रपति चुनावमा डोनाल्ड ट्रम्पको प्रचार प्रसार टिमले अनुबन्धित गरेको क्याम्बि्रज एनालिटिकाले फेसबुकका प्रयोगकर्ताको व्यक्तिगत विवरण लिएर त्यसलाई राजनीतिक प्रचारका लागि प्रयोग गरेको आरोप छ ।', 'युजर नेम, इमेल एड्रेस वा फोन नम्बर टाइप गरेर अरु प्रयोगकर्ता खोज्न मिल्ने फिचरका कारण धेरैले प्रयोगकर्ताको जानकारी अनधिकृत रुपमा प्रयोग गरिरहेको खुलेको उनले बताए । अहिले आफूहरुले त्यो सुविधामा कडाइ गरेको उनको भनाइ छ ।', 'फेसबुकमाथि प्रयोगकर्ताको जानकारीको सुरक्षा वा अरु विभिन्न विषयमा रहेर आरोप आएको यो पहिलो पटक भने होइन ।', 'तर, यसपटक जानकारी राजनीतिक उद्देश्य पूर्तिका लागि भएको आरोपले जुकरबर्ग बयानका लागि सिनेटसम्म पुगेका हुन् ।']"
फेसबुकलाई भारतमा भाषाको समस्या,"['भारता आउँदो वर्ष हुने लोकसभा चुनावअघि फेसबुकले आफ्नो प्लेटफर्मममा गलत जानकारी फैलिनबाट रोक्नका लागि कन्टेन्ट मोडेरेटरहरुको नियुक्ति गर्ने तथा आर्टिफिसियल इन्टेलिजेन्सको प्रयोग गर्ने योजना बनाएको छ ।', 'यद्यपि, विज्ञहरुले चाहीँ भारतमा धेरै प्रकारका भाषाहरु रहेको हुँदा फेसबुकलाई गलत सामाग्रीहरुमाथि लगाम कस्नका लागि समस्या पर्नसक्नेतर्फ सचेत गराएका छन् ।', 'भारतमा फेसबुक प्रयोगकर्तामध्ये तिन चौथाई स्थानीय भाषाहरुका माध्यमबाट एकअर्कासँग जोडिन्छन् । यस्तोमा फेक न्यूज रोक्नका लागि आर्टिफिसियल इन्टेलिजेन्स टूल निस्प्रभावी हुनसक्छ । किनकि यो टूलले अंग्रेजी भाषामा नै सबैभन्दा प्रभावकारी नतिजा दिन्छ ।', 'गत वर्ष भारत २४ करोड १० लाख प्रयोगकर्तासँगै फेसबुकका लागि सबैभन्दा ठूलो प्रयोगकर्ता भएको देश बनेको थियो । ती मध्ये धेरै प्रयोगकर्ताले स्मार्टफोनमार्फत फेसबुक चलाउने गर्दछन् । गत वर्ष यता भारतमा फेसबुक प्रयोगकर्ताको संख्यामा अझै बढोत्तरी भएको छ ।', 'विज्ञका अनुसार आर्टिफिसियल इन्टेलिजेन्स जस्ता टूलले ती भाषाहरुमा प्रभावकारी काम गर्दछ जसमा प्राकृतिक भाषा प्रोसेसिंगको एक इतिहास हुन्छ । अंग्रेजी जस्ता भाषाहरुमा डिजिटल कन्टेन्टको ठूलो डाटाबेस रहेको छ । यस्ता भाषाहरुमा आर्टिफिसियल इन्टेलिजेन्सले भाषाको विश्लेषण गर्न सक्दछ र सटिक नतिजा प्रदान गर्दछ ।', 'त्यसैले भारतमा रहेको भाषिक विविधता फेसबुकको फेक न्यूज रोक्ने अभियानमा ठूलो सस्याको रुपमा खडा हुने बताइएको छ । यसका लागि फेसबुकले कस्तो आर्टिफिसियल इन्टेलिजेन्सको प्रयोग गर्दछ, त्यो चाहीँ हेर्न बाँकी छ ।', 'रोचक कुरा के छ भने फेसबुक तथा ऊ स्वामित्वको ह्वाट्सएप गलत जानकारी फैलाउनेहरुका लागि सबैभन्दा लोकप्रिय सोसल मिडियाको रुपमा रहेका छन् । यी प्लेटफर्ममा भ्रमित गर्नेखालका अधिकांश जानकारीहरु क्षेत्रिय भाषामा हुन्छन् । फेसबुकका संस्थापक मार्क जुकरबर्गले मंगलबार अमेरिकी कंग्रेसमा बयान दिँदै फेक न्यूज हटाउनका लागि उपाय अपनाइरहेको र यसमा आर्टिफिसियल टुल्सको प्रयोग पनि एउटा रहेको बताएका थिए ।', 'उनले फेसबुकको कन्टेन्ट मोडेरेसन टिममा काम गर्नेहरुको संख्या बढाएर २० हजार पूराइनेछ । अहिले फेसबुकसँग झण्डै १५ हजार मोडेरेटर छन् । उनीहरुले फेसबुका फेक न्यूजको पहिचान गर्नका लागि फेसबुकमा पोष्ट हुने विभिन्न सामाग्रीहरुमाथि निगरानी गर्दछन् ।', 'फेसबुक पछिल्ला दिनमा प्रयोगकर्ताको गोपनियताको सुरक्षामा लापरवाही गरेको आरोप खेपिरहेको छ । करोडौँ प्रयोगकर्ता रहेको भारतमा लाखौँ प्रयोगकर्ताको डाटा लिक भैसकेको फेसबुकले स्विकार गरिसकेको छ ।', 'एजेन्सीको सहयोगमा']"
कम्प्युटर १०० गुणा छिटो चलाउने प्रविधि विकास,"['', 'अनुसन्धानकर्ताहरुले एउटा यस्तो प्रविधि विकास गरेका छन् जसले कम्प्युटर र सबै अप्टिक डिभाइसहरुलाई १०० गुणा छिटो चल्ने बनाउँछ ।', 'टेराहर्ट्ज माइक्रोचिप्समार्फत यो सम्भव तुल्याइएको हो । ‘यो आविष्कारले टेराहर्ट्ज ग्यापलाई पूर्ति गर्न तथा नयाँ र शक्तिशाली ताररहित उपकरण सिर्जना गर्न सघाउनेछ जसले डाटाको प्रवाह अहिलेको तुलनामा धेरै उच्च दरले हुन सक्छ,’इजरायलको हिब्रु यूनिभर्सिटीका एक अनुसन्धानकर्ता यूरियल लेभीले भने ।', '‘अहिलेको हाइटेक जमानामा यो एउटा गेम चेन्जिङ प्रविधि हो,’ उनले थपे ।', 'अहिलेसम्म टेराहर्ट्ज माइक्रोचिप निर्माण गर्न सम्भव भएको थिएन । तर लेसर एन्ड फोटोनिक्स नामक पत्रिकामा प्रकाशित भएको सोधपत्रमा अनुसन्धानकर्ताहरुले एउटा अप्टिक प्रविधिका लागि अवधारणा पेश गरेक थिए । त्यसैका आधारमा यो प्रविधि विकास भएको हो ।', 'यदि यो प्रविधि सफल भयो भने ८-१६ गिगाहर्ट्ज कम्युटरहरुलाई अहिलेकोभन्दा १०० गुणा छिाटो चलाउन सहयोग गर्नेछ ।']"
मध्यमस्तरको स्मार्टफोन ल्याउने गुगलको तयारी,"['गुगलले अहिलेसम्म प्रिमियम मूल्यमा फ्लागसीप स्पेसिफिकेसन्सवाला पिक्सेल रेन्जका स्मार्टफोन मात्र पेश गरिरहेको छ ।', 'तर एक नयाँ रिपोर्ट अनुसार गुगल निकट भविष्यमै नयाँ परिवर्तनको तयारीमा छ ।', 'समाचार अनुसार गुगलले म्भकष्चभ कोडनेमको साथ नयाँ ‘मिड-रेन्ज’ सिरिजको एन्ड्रोइड स्मार्टफोन लञ्च गर्न सक्दछ ।', 'स्मरण रहोस् एचटीसीको मध्यमस्तरीय स्मार्टफोनमा पनि Desire ब्रान्डिङ रहेको छ ।', 'यसका साथै गुगलले आफ्नो पिक्सेल सिरिजका स्मार्टफोनको उत्पादन बढाउनका लागि हालै एचटीसीको मोबाइल इन्जिनियरिङ्ग डिभिजनको एउटा ठूलो हिस्सा खरिद गरेको थियो ।', 'चिनिया ब्लग Qooah को रिपोर्ट अनुसार गुगलको आसन्न डिजाएर सिरिजका मिडरेन्ज स्मार्टफोनमा क्वालकोमको स्नापड्रागन ७०० सिरिजको प्रोसेसर हुनेछ । फ्लागसिप पिक्सेल रिरिजमा स्नापड्रागन ८०० सिरिजको प्रोसेसर रहेको छ ।', 'यसका अलावा डिजाएर सिरिज स्मार्टफोन एन्ड्रोइड गो अपरेटिङ सिस्टमबाट चल्नेछ । कम्पनीले गत वर्ष डिसेम्बरमा एन्ड्रोइड ओरियो\xa0 (गो संस्करण) को घोषणा गरेको थियो, जुन एक जिबी भन्दा कम र्याम भएका स्मार्टफोनका लागि बनाइएको हो ।', 'प्रिमियम श्रेणीको पिक्सेल स्मार्टफोन बनाउनु अघि गुगलले मिड रेन्जकै नेक्सस स्मार्टफोन ल्याउने गरेको थियो । गुगल अब पुनः डिजाएर ब्राण्डसँगै आफ्ना मध्यमस्तरका ग्राहकसम्म पुग्ने तयारीमा रहेको छ ।', 'गुगलले गत अक्टोबरमा गुगल पिक्सेल टू तथा पिक्सेल टू एक्स एल स्मार्टफोन लञ्च गरेको थियो । यी दुई स्मार्टफोनमा गुगलले अत्याधुनिक स्मार्टफोन प्रविधिहरु राखेको छ ।', 'एजेन्सीको सहयोगमा']"
के अमेरिकालाई युद्धमा सघाइरहेको छ गुगलले ?,"['के अमेरिकी कम्पनी गुगलले अमेरिकी सेनालाई सहयोग गरिरहेको छ ? वास्तवमा गुगल हाल अमेरिकी रक्षा मन्त्रालयसँग एउटा यस्तो प्रोजेक्टमा काम गरिरहेको छ, जसले अमेरिकी सेनालाई सटिक ड्रोन हमला गर्नमा मद्दत गर्दछ ।', 'कहिल्यै खराब नबन भन्ने मूल मन्त्र राख्ने कम्पनीका लागि वास्तवमा यस्तो कार्य विरोधाभाषपूर्ण हो । त्यसैले होला झण्डै ३ हजार १ सय जना गुगल कर्मचारीहरुले गुगलका सिइओ सुन्दर पिचाइलाई एक खुल्ला पत्रमा हस्ताक्षर गरी पठाउँदै उक्त परियोजनाबाट गुगललाई अलग गराउन माग गरेका छन् ।', 'उक्त पत्रमा कर्मचारीहरुले लेखेका छन्, ‘हामीलाई लाग्छ गुगलले युद्धसँग जोडिएका विषयहरुमा भाग लिनु हुँदैन । त्यसैले मेभेन प्रोेजेक्टलाई रद्द गरियोस् र लिखित रुपमै एउटा नीति बनाएर सार्वजनिक गरियोस् की गुगल तथा उसका कुनै पनि सहयोगीहरु युद्धमा प्रयोग हुने प्रविधि बनाउने छैनन् ।।’’', 'अमेरिकी पत्रिका द न्युयोर्क टाइम्सका अनुसार उक्त पत्रमा समर्थन जनाउनेमा गुगलका दर्जनौँ वरिष्ठ इन्जिनियरहरु पनि रहेका छन् ।', 'उक्त पत्रमा अमेरिकी रक्षा मन्त्रालयको परियोजनामा गुगलले सहभागिताले कम्पनीको छविमा अपूरणीय क्षति पुग्नसक्ने उल्लेख गरिएको छ । यस्तो सहभागिताले गुगलले आफ्नो नैतिक जिम्मेवारीलाई नजरअन्दाज गरेको तथा आफ्ना उपभोक्ताको विश्वासलाई पनि दाउमा लगाउने ठहर हुने उल्लेख गरिएको छ ।', 'पत्रमा अगाडि लेखिएको छ, ‘गुगलको मान्यता प्रष्ट छ की हाम्रा हरेक उपभोक्ताले हामीमाथि भरोसा गर्दछन्, जसलार्य हामी कहिल्यैपनि जोखिममा पार्न सक्दैनौँ । वास्तवमा यो प्रोजेक्ट गुगलको प्रतिष्ठाका लागि खतराको रुपमा रहेको छ र हाम्रो मूलभूत मान्यताको विपरित छ । यो प्रविधिले अमेरिकी सेनाको सैन्य निगरानीमा सहयोग गर्दछ र यसको नतिजा घातक पनि हुनसक्छ । यो स्विकार्य छैन ।’', 'के हो खास कुरा ?', 'मार्च महिनामा गिज्मोडो वेबसाइटमा छापिएको एक अनुसन्धान रिपोर्टको जवाफ दिँदै गुगलले पुष्टि गरेको थियो कि ऊ रक्षा मन्त्रालयलाई आफ्ना केही प्रविधिहरु एक सैन्य परियोजनामा प्रयोग गर्नका लागि अनुमति दिँदैछ । गिज्मोडोका अनुसार मेभेन परियोजना अघिल्लो वर्ष एक पाइलट कार्यक्रमको रुपमा लञ्च गरिएको थियो । जसको\xa0उद्देश्य आर्टिफिसियल इन्टेलिजेन्ससँग सम्बन्धित नयाँ प्रविधिको सैन्य प्रयोग बढाने तरिकाको खोजी गर्नु हो ।', 'उक्त कार्यक्रम अनुसार अमेरिकी सेनाको ड्रोन तथा खोजी पकरणबाट जुटाइएका भिडियो रेकर्डिंगलाई गुगलले प्रोसेसिंग गर्नेछ । साथै उसले ती उपकरणलाई ट्रयाक गर्नेछ र विश्लेषणको नतिजाहरुलाई अमेरिकी रक्षा विभागसँग शेयर गर्नेछ ।', 'गुगलको सफाइ', 'उक्त विषयमा प्रष्टीकरण दिँदै गुगलका प्रवक्ताले मेभेन प्रोजेक्ट अमेरिकी रक्षा विभागका लागि गरिएको परियोजना भएको र यसका बारेमा मानिसहरुलाई जानकारी रहेको बताएका छन् । साथै उक्त परियोजनाको जुन हिस्सामा गुगलले काम गरिरहेको छ त्यो अप्रिय नरहेको उनको भनाई छ । त्यसका लागि गुगलले एक ओपन सोर्स सफ्टवेयर रिकग्निसनको प्रयोग गर्नेछ जुन जो कोही गुगल क्लाउड ग्राहकले प्रयोग गर्न सक्दछन् ।', 'प्रवक्ताले भनेका छन्, ‘यो उपलब्ध जानकारीमा आधारित छ र यसका लागि प्रविधिको प्रयोगबाट तस्वीरलाई पहिचान गरिन्छ ता की मानिसले त्यसको समीक्षा गर्न सकून् । यसको एकमात्र उद्धेश्य ज्यान जोगाउनु र मानिसहरुलाई निकै थकाइलाग्दो कामबाट जोगाउनु हो ।’’', 'आफ्ना कर्मचारीहरुको पत्र र चिन्ताका विषयमा गुगलका क्लाउड बिजनेस म्यानेजार ड्यान ग्रीनले भनेका छन् की उक्त प्रविधिलाई हतियार तथा ड्रोनलाई सक्रिय बनाउने कार्यमा प्रयोग गर्न सकिँदैन । तर उक्त प्रविधि सेनाकै लागि बनाइएको हुँदा सेनाको हात परिसकेपछि उसले आफुले चाहे अनुसार प्रयोग गर्नसक्ने पनि उनले बताएका छन् ।', 'बीबीसी']"
मोबाइल सेवामा ‘भर्चुअल नेटवर्क अपरेटर’ भित्र्याउने तयारी,"['२४ चैत, काठमाडौं । नेपालमा पनि मोबाइल ‘भर्चुअल’ नेटवर्क अपरेटर कम्पनी भित्रिने भएका छन् । मोबाइल सेवालाई प्रभावकारी बनाउने गरी सरकारले निर्देशिकाको मस्यौदा तयार गरेको छ ।', 'ठूला विदेशी कम्पनी पनि आउन सक्ने गरी तयार भएको मस्यौदा नेपाल दूरसञ्चार प्राधिकरणको बोर्डबाट पास भएर सरकारसमक्ष पेश हुनेछ । सरकारले स्वीकृति दिएसँगै नेपालमा भर्चुअल मोबाइल सेवा प्रदायकहरु भित्रिन सक्छन् ।', 'नेपाल दूरसञ्चार प्राधिकरणले अहिले सञ्चालनमा रहेका दूरसञ्चार सेवा प्रदायकको फ्रिक्वेन्सी र नेटवर्क प्रयोग गर्ने गरी भर्चुअल सेवा प्रदायक भित्र्याउन लागेको हो ।', 'यसरी आउने कम्पनीले अहिले मोबाइल सेवा प्रदान गरिरहेका कम्पनीकै पूर्वाधार प्रयोग गरेर नयाँ रुपमा सेवा दिनेछन् । भर्चुअल सेवाप्रदायकलाई छुट्टै फ्रिक्वेन्सी दिएर नेटवर्क खडा गर्न अनुमति नदिइने प्राधिकरणका प्रवक्ता मीनप्रसाद अर्यालले जानकारी दिए ।', 'हालका सेवा प्रदायकको फ्रिक्वेन्सी र नेटवर्क प्रयोग गरे पनि कम्पनी स्वतन्त्र स्वरुपको हुनेछ । उसले आफ्नो सेवालाई छुट्टै रुपमा चलाउँछ । सेवा प्रदायक र भर्चुअल सेवा प्रदायक व्यवसायिक सम्झौता दोहोरो हितमा आधारित हुनेछ ।', 'भर्चुअल कम्पनीले अहिले मोबाइल सेवा दिन अनुमति लिएका नेपाल टेलिकम, एनसेल, स्मार्टसेल, युटिएल र हेलो नेपालकै फ्रिक्वेन्सी र नेटवर्क तथा पूर्वाधार प्रयोग गर्न सक्नेछन् ।', 'अहिले मोबइल सेवा दिइरहेका कम्पनीकै पूर्वाधार प्रयोग गर्नेगरी यस्ता कम्पनी आउनेछन् । अहिले प्रस्तावित व्यवस्थामा बिलिङ प्रणाली भर्चुचल नेटवर्क अपरेटरको आफ्नै हुने भनिएको छ ।', 'यस्ता अपरेटरले भ्वाइस, एसएमएस र डाटा सेवा दिन सक्छन् । एकै नेटवर्कमा पनि फरक सेवा दिन सकिने भएकाले यसलाई विशेष मानिएको छ ।', 'युरोपमा निकै प्रचलनमा रहेको यस्तो अभ्यासलाई पहिलो पटक नेपालमा प्रयोग गर्न प्राधिकरणले प्रक्रिया अघि बढाएको छ ।', '‘प्रस्तावित निर्देशिका अहिले बोर्डमा छलफलका क्रममा छ । बोर्डबाट पास भएर सरकारले स्वीकृत गरेपछि मोबाइल भर्चुअल सेवा दिने कम्पनीहरु आउने बाटो खुल्छ,’ प्रवक्ता अर्यालले भने ।', 'प्राधिकरणले प्रस्ताव गरेको निर्देशिकामा अहिलेका सेवा प्रदायसाग व्यवसायिक सम्झौता गरेर जति पनि भर्चुअल कम्पनीहरु आउन सक्ने व्यवस्था गरिएको छ । यसले सेवामा सहजता र गुणस्तरीयता पनि ल्याउने अपेक्षा सरकारको छ ।', 'मोबाइल सेवा प्रदायक कम्पनीबीच भर्चुअल कम्पनी अएपछि सेवा विस्तार र गुणस्तरीयता कायम गर्ने सवालमा स्वस्थ किसिमको प्रतिस्पर्धा सिर्जना हुने अपेक्षा गरिएको अर्यालले बताए ।', 'दूरसञ्चार ऐनको व्यवस्थाअनुसार नै भर्चुअल अपरेटरको लागि अनुमतिपत्र जारी गरिने प्राधिकरणले जनाएको छ । ऐनअनुसार प्राधिकरणको सिफारिसमा सरकारले सेवा प्रदायकलाई अनुमतिपत्र जारी गर्छ ।', 'यस्ता अपरेटरलाई लाइसेन्स दिँदा र नवीकरण गर्दा कति शुल्क लिने भन्ने विषय प्रस्तावित निर्देशिकामा नै गरिएको छ ।', 'निर्देशिकाले सेवा प्रदायकले सम्पादन गर्नुपर्ने सेवा, शर्त र सीमाहरुको किटान गरेको छ । सरकारले तोकेको नियममा बसेर मोबाइल भर्चुअल नेटर्वक अपरेटरले सेवा दिनेछ ।', 'यो व्यवस्था पनि अहिले सेवा विस्तरमा कठिनाइ भोगिरहेका सेवा प्रदायकलाई विशेष लाभ मिल्नेछ । यसका कारण मुख्य सेवा प्रदायक कम्पनी एनसेल र टेलिकम कम्पनीलाई पनि नेटवर्क विस्तार र सेवा सुधारमा दबाव पर्नेछ ।', 'भर्चुअल नेटकवर्क अपरेटरसँग व्यवसायिक रुपमा जोडिएर काम गर्दा उनीहरुलाई आर्थिक लाभ पनि हुनेछ । तर, मोबाइल सेवा प्रदायकले यो व्यवस्थालाई कसरी लिन्छन् भन्ने हेर्न भने बाँकी छ ।', 'प्राधिकरणले नर्देशिका तयार गर्ने क्रममा अहिलेका सेवा प्रदायकहरुसँग छलफल पनि गरेको छ । मुख्य सेवा प्रदायहरु भर्चुअल नेटवर्कबाट सेवा थाल्दा आफ्नो बजार खोसिनेमा सशंकित भने देखिएका छन् ।', 'तर, बजारमा प्रतिस्पर्धा हुँदा त्यसको लाभ भने सेवाग्राहीले उठाउन सक्नेछन् । नयाँ सेवा प्रदायक आउँदा आफ्नै बिजनेश प्लान ल्याउने भएकाले त्यसले सेवाग्राहीलाई लाभ दिने विश्वास सरकारको छ ।']"
यो हाे विश्वकै सबैभन्दा सानो कम्प्युटर,"['', 'ताइवानको एलाइट ग्रुप कम्प्युटर सिस्टम्स (इसीएस) ले संसारको सबैभन्दा सानो विन्डोजमा आधारित मिनी पीसी ‘लिभा क्यू’ भारतको बजारमा ल्याएको छ ।', 'भारतमा यसको मूल्य करबाहेक १५ हजार ५ सय भारु पर्नेछ ।', 'यो पीसी आधुनिक इन्टेल अपोलो लेक एसओसी प्रोसेसर, ४ जीबी र्\u200dयाम, ३२ जीबी ईएमएमसी एटोरेज र एचडीएमआई २.० बाट सज्जित छ । यसले ४ के कन्टेन्ट प्लेब्याकलाई सपोर्ट गर्छ ।', 'साथै यसमा ड्यूल नेटवर्क विकल्प, स्ट्यान्डर्ड आरजे ४५ लेन कनेक्टर, ८०२.११ एसीप्लस ब्लुटुथ, ४.१ वायरलेस कनेक्सनका साथ अनेक्टिभिटीको राम्रो विकल्प यसले प्रदान गर्छ ।', 'यसको माइक्रो एसडी कार्डले स्लट १२८ जीबीसम्मको मेमोरी कार्डलाई सपोर्ट गर्छ । यो सानो पीसीको तौल केवल २ सय ६० ग्राम छ भने साइज ७०/७०/३१.४ एमएम रहेको छ ।', 'यो पीसीलाई खल्तिमा बोकेर हिँड्न मिल्छ । यो विल्डोज १० अपरेटिङ सिस्टममा चल्छ । यसमा अगाडिपट्टी एउटा माइक्रो एसडी कार्ड स्लट छ जसले १ सय २८ जीबीसम्म स्टोरलाई सपोर्ट गर्ने कम्पनीको दावी छ ।', 'यो डिभाइसले प्रयोगकर्तालाई एकैसाथ दुई नेटवर्क विकल्पहरुमा सम्पर्कमा रहन अनुमति दिन्छ ।']"
अब कम्प्युटरले पढ्नेछ मान्छेको मनको कुरा,"['काठमाडौं । वैज्ञानिकहरुले एउटा यस्तो कम्प्युटर तयार पार्दैछन् जसले मान्छेको मनको कुरा पढ्न सक्नेछ । तपाइँले नबोलेको वा मनमनै सोँचेको कुरा पनि कम्प्युटरले सुन्न सक्नेछ ।', 'अमेरिकाको म्यासाचुसेट्स इन्स्टिच्यूट अफ टेक्नोलोजीका शोधकर्ताहरुले आर्टिफिसियल इन्टेलिजेन्सको आधारमा एउटा यस्तो कम्प्युटर इन्टरफेस बनाएका छन् जसले मानिसको अनुहार पढेकै भरमा मानिसको मनले सोँचेका कुराहरु बताइदिन सक्दछ ।', 'यस कम्प्युटर प्रणालीमा रहेको विशेष प्रविधिले मानिसको अनुहारको भाव तथा मनमा खेलाइएका शव्दहरुको प्रतिक्रिया बुझेर व्यक्तिले नबोलेका शव्दहरु समेत बोलिदिन सक्दछ ।', 'कसरी काम गर्दछ यो डिभाइसले ?', 'यस विशेष डिभाइसका बारेमा कुरा गर्दै यसका निर्माताहरुले बताएका छन् की यसमा लगाइएका इलेक्ट्रोडले व्यक्तिको अनुहार तथा बंगाराबाट प्राप्त हुने न्युरोमस्कुलर संकेतका माध्यमबाट मनका बोलिएका शव्दलाई पढ्न सक्दछ र त्यसलाई बाहिर बताइदिन्छ ।', 'वैज्ञानिकहरुका अनुसार मनमा सोँचिएका शव्दलाई नबोलीकन उच्चारण गर्नका लागि मानिसले आफ्नो बंगारामा चाल उत्पन्न गरेको हुन्छ । सोही चालबाट उत्पन्न संकेतलाई यस कम्प्युटर प्रणालीले पहिचान गर्दछ जुन दोश्रो मानिसको आँखाले थाहा पाउँदैन ।', 'यो कम्प्युटर सिस्टममा एक पहिरिनेवाला डिभाइस पनि हुन्छ । जसको माध्यमबाट शव्दको संकेत मेसिन लर्निंग सिस्टममा प्राप्त हुन्छ । यस प्रणालीलाई शव्दसँगै विशेष संकेतसँग परस्पर जोडिनका लागि प्रशिक्षित गरिएको हुन्छ ।', 'इन्स्िटच्यूटको मिडिया ल्याबका अधिकारीहरुका अनुसार उनीहरु उत्कृष्ट इन्टेलिजेन्स अमेन्टेसन डिभाइस बनाउन चाहन्छन् । यो यस्तो कम्प्युटिंग प्लाटर्फम हुनेछ, जसले मानिसको मनको गहिराइसम्म पुग्न सक्नेछ । यो यति नजिक हुनेछ की मानव मन र मेसिन मिलेर एक हुनेछन् अनि मानवीय अनुभुतिलाई नजिकबाट अनुभव गर्नेछन् ।', 'श्ोधकर्ताहरुका अनुसार हालसम्म प्राप्त परिणाम निकै उत्साहबर्धक रहेको छ र नतिजा निकै उत्कृष्ट रहेको छ । भविष्यमा मानिसको मनका कुारकानीलाई पूरै पढ्नसक्ने कम्प्युटर तयार गर्ने लक्ष्यमा सफलता हात पर्ने विश्वास उनीहरुको छ ।-एजेन्सी']"
गुगल सर्चका प्रमुख एप्पल छिरे,"['गुगलको सर्च तथा आर्टिफिसियल इन्टेलिजेन्स विभागका प्रमुख जोन गियान्नान्ड्रिया एप्पल कम्पनीमा प्रवेश गरेका छन् ।', 'एप्पलको मेसिन लर्निङ तथा आर्टिफिसियल इन्टेलिजेन्स रणनीतिसम्बन्धी विभागको प्रमुखका रुपमा उनी एप्पल कम्पनीमा गएका हुन् ।', 'एप्पलमा वरिष्ठ अधिकृतको रुपमा सेवा प्रवेश गरेका उनले आफ्नो कामका बारेमा सीधै प्रमुख कार्यकारी टिम कुकलाई रिपोर्ट गर्नेछन् ।', 'सिरी डिजिटल एसिस्टेन्ट विकास गर्ने तयारीमा रहेको बेला कम्पनीले गुगलका उच्चपदस्थ कर्मचारीलाई भित्राउन सफल भएको हो ।', 'उक्त नयाँ प्लाटफर्ममा काम गर्नेगरी एप्पलले नयाँ डेढ सय इन्जिनियर भर्ना गर्ने तयारी गरिरहेको खबर गत हप्तामात्रै सार्वजनिक भएको थियो ।', 'गुगलले मेटावेब कम्पनीलाई अधिग्रहण गरेसँगै जोन सन् २०१० मा गुगलमा समायोजन भएका थिए । उनी मेटावेब कम्पनीमा प्रमुख प्राविधिक अधिकृतको रुपमा कार्यरत थिए । त्यसअघि उनी नेटस्केपको प्रमुख प्राविधिकको रुपमा पनि काम गरिसकेका थिए ।', 'सन् २०११ मा एप्पलले आफ्नो आइफोन फोर एसमा पहिलोपटक डिजिटल एसिस्टेन्ट टेक्नोलोजी सिरी ल्याएको थियो । तर एप्पलले यसलाई समयानुकुल आधुनिकिकरण गर्न नसकेको र अमेजनको एलेक्सा तथा गुगल एसिस्टेन्टसँग प्रतिस्पर्धामा पछि परेको विश्लेषण गर्ने गरिएको छ ।', 'प्रयोगकर्ताका डाटा तथा गोपनियताको सुरक्षालाई कडाइका साथ पालना गर्नाले एप्पलको आर्टिफिसियल इन्टेलिजेन्स सिरी आफ्ना प्रतिस्पर्धीभन्दा पछि परेको बताइन्छ । एप्पलले गुगल, अमेजन तथा फेसबुक जस्ता साइटहरुको तुलनामा प्रयोगकर्ताका डाटालाई सर्भरमा कम पठाउने गर्नाले आर्टिफिसियल इन्टेलिजेन्सलाई कम डाटा प्राप्त हुने र त्यसले सिरीको प्रभावकारीता कम भएको बताइन्छ ।', 'सिरीलाई अमेजन र गुगलका प्रतिस्पर्धी आर्टिफिसियल इन्टेलिजेन्ससँग प्रतिस्पर्धामा उतार्नका लागि एप्पलले प्रयोगकर्ताका डाटा तथा गोपनियतामा सम्झौता गर्नुपर्ने हुन्छ, जुन एप्पललको स्थापित मान्यता भन्दा विपरीत छ ।', 'यस्तो द्विविधात्मक स्थितिसँग जुधेर सिरीलाई प्रतिस्पर्धात्मक बनाउने सवालमा गुगल छाडेर एप्पल प्रवेश गरेका जोनसामु कठीन चुनौति रहेको बताइएको छ । आफ्ना कर्मचारीलाई दिएको एक आन्तरिक परिपत्रमा एप्पल प्रमुख टिम कुकले प्रयोगकर्ताको गोपनिय तथा डाटाको सुरक्षाप्रति नयाँ कार्यकारी जोन प्रतिबद्ध रहेको बताएका छन् ।', 'एजेन्सी']"
बन्यो ४५ मिनेटअघि नै चट्याङको सूचना दिने मोबाइल एप,"['काठमाडौं । चट्याङ लागेर धेरैले अल्पायूमै ज्यान गुमाउने गरेका छन् । यो ज्यानमारा चट्याङ कहाँ कतिबेला आउँछ भन्ने जानकारी पनि हुँदैन । तर, यसबारे पूर्वसूचना दिने मोबाइल एपको विकास भएको छ ।', 'भारतको कर्नाटक राज्यले चट्याङ र खतरनाक आँधीको पूर्वसूचना दिने मोबाइल एप ‘सिडिलु’ बनाएको हो जसले कुन स्थानमा चट्याङ पर्छ र ठूलो आँधी आउँछ भन्ने कुराको ४५ मिनेटअघि नै पूर्वजानकारी दिन्छ ।', 'कर्नाटकमा हरेक वर्ष चट्याङबाट ७० औसतमा ७० जनाको मृत्यु हुन्छ । सर्वसाधारण, भौतिक संरचना र चौपायालाई जोगाउने उद्देश्यलेकर्नाटक राज्यको प्राकृतिक विपत निगरानी केन्द्र (के.एस.एन.डी.एम.सी)र राजश्व विभागको पहलमा चट्याङबारे जानकारी दिन मोबाइल एप विकसित गरिएको हाे ।', 'सिडिलु नामक मोबाइल एपगुगल प्लेस्टोर वा एप्पल स्टोरबाट निःशुल्क डाउनलोड गर्न सकिन्छ । स्मार्टफोन प्रयोगकर्ताले यो एपबाट ४५ मिनेट अघि नै चेतावनी प्राप्त गर्छन् ।', 'मोबाइलमा रातो रंग देखायो भने थाहा हुन्छ कि एक वर्ग मिटर वरिपरिको क्षेत्र चट्याङको जोखिम छ । रातो रंगले व्यक्ति रहेको १ वर्गमिटर वरिपरिको क्षेत्रमा चट्याङको सम्भावना ९० प्रतिशत छ भन्ने कुराको जानकारी दिन्छ ।', 'यसैगरी सुन्तला रंगले ५ वर्ग मिटर वरिपरिको क्षेत्रमा र पहेंलो रंगले १५ वर्ग मिटर क्षेत्रमा चट्याङको जोखिम रहेको संकेत दिन्छ । यदि हरियो रंग मोबाइलमा देखायो भने थाहा पाउनुपर्छ कुनै खतरा छैन ।', 'प्राकृतिक विपत निगरानी केन्द्रका निर्देशक श्रीनिवास रेड्डीका अनुसार अर्थ नेटवर्क्स नामक कम्पनीले यो एप बनाएको हो । यो एपले चट्याङलाई ट्र्याक गर्न राज्यका बिभिन्न १० स्थानमा सेन्सर जडान गरेको छ । यसको लागत प्रतिवर्ष ५० लाख भारु छ । यस्तो एप अफि्रका र अमेरिकाका ९० देशमा प्रयोग भइरहेको छ ।', 'स्मार्ट फोन प्रयोग नगर्ने व्यक्तिहरुलाई भने म्यासेज मार्फत कुन स्थानमा चट्याङको जोखिम छ भन्ने कुराको जानकारी दिइन्छ । यस्तो टेक्स्ट म्यासेज कृषि, बागवानी, राजश्व, ग्रामिण विकास र गाउँ पन्चायत जस्ता सरकारी कार्यालयमा कार्यरत कर्मचारीहरुलाई पनि पठाइन्छ जसले ग्रामिणस्तरमा रहेर काम गर्दछन् ।']"
पोखराका २ ठाउँमा वैशाखदेखि फ्री वाईफाई,"['३० चैत, पोखरा । पोखरा लेखनाथ महानगरपालिकाले पोखराका दुई ठाउँमा परीक्षणका रुपमा फ्री वाईफाई इन्टरनेटको व्यवस्था गरेको छ ।', 'परीक्षणको रुपमा सुरुमा पोखरा विमानस्थल र पश्चिमाञ्चल क्षेत्रीय अस्पतालमा वैशाख १ गतेदेखि नै फ्री वाईफाईको व्यवस्था गरिएको महानगरपालिकाका मेयर मानबहादुर जिसीले जानकारी दिए ।', '‘पहिलो चरणमा परीक्षणका लागि पोखरा विमानस्थल र क्षेत्रीय अस्पतालमा फ्री वाइफाईको सुरुवात गर्नेछौं,’ मेयर जिसीले भने, ‘दुई ठाउँको रिजल्ट हेरेर १५ गतेपछि शिशुवा अस्पताल र मितेरी अस्पतालमा सेवा सुरु गर्नेछौं ।’', 'सभामार्फत १७ नियम पारित', 'शु्क्रबार सकिएको पोखरा महानगरपालिकाको दोस्रो नगरसभाले १७ वटा कानुन पारित गरेको छ । फागुन २८ गतेदेखि सुरु नगरसभाले दफावार छलफलपछि बुधबार १७ कानुन पारित गरेको हो । नगर सभामा पेस भएका १८ कानुनमध्ये सञ्चार नीतिबाहेक सबै पारित भए ।', 'महानगरीय कृषि ऐन, महानगरीय कृषि बजार प्रवर्द्धन ऐन, महानगरीय सहकारी ऐन, पशु नीति, उपमेयरसँग महिला कार्यक्रम, भवन मापदण्ड निर्देशिका, कर्मचारी व्यवस्थापन ऐन, स्वास्थ्य नीति, सार्वजनिक निजी साझेदारी नीति तथा ऐन दफवार छलफलपछि पारित भएको हो ।', 'शिक्षा कार्यविधि, योजना आयोग गठन कार्यविधि, विधान समितिको कार्यविधि, फोहोरमैला व्यवस्थापन निर्देशिका, विज्ञापन नीति तथा निर्देशिका, न्यायिक समिति विधेयक, नगरपालिकाबाट गर्ने बजार अनुगमन निर्देशिका नगर सभाले पारित गरेको छ ।']"
"संकटमा जियोनी, आधा स्टाफ कटौती","['', 'काठमाडौं । चीनको पाँचौं ठूलो स्मार्टफोन ब्राण्ड जियोनी आर्थिक संकटमा फसेको छ । जसका कारण कम्पनीले आफ्नो कारखानामा काम गर्ने झण्डै आधा कामदार कटौती गरेको छ ।', 'कम्पनीले सोमबार साँझ आफ्नो वीबो पेजमा एक बिज्ञप्ति जारी गर्दै डोङगुआनस्थित मुख्य कारखानामा काम गर्ने आधा स्टाफ कटौती गरेको जानकारी दिएको हो ।', 'कम्पनीले कति कर्मचारीलाई अबकाश दिएको हो भन्ने उल्लेख नगरे पनि बेग्लै स्टेटमेन्टमा बर्षमा करिव १० करोड स्मार्टफोन उत्पादन क्षमता रहेको बताएको थियो । हजारौंको संख्याका कर्मचारी कटौती गरिएको अनुमान गरिएको छ ।', 'ओप्पो र हुवावेजस्ता ठूलो आर्थिक हैसियत भएका प्रतिस्पर्धीसँग मार्केटिङ खर्चमा प्रतिस्पर्धा गर्न नसक्ने भएपछि जियोनी पछिल्लो दिनमा आर्थिक संकटमा थियो ।', 'चिनियाँ बजारमा सबैभन्दा धेरै बिक्री हुने फोनको सूचीमा क्रमशः हुवावे, ओप्पो, भिभो, शाओमी र एप्पल पर्छन् । छैटौं नम्बरमा पर्ने जियोनीले आक्रामक बजार विस्तार गरेका ओप्पो र भिभोजस्ता ब्राण्डसँग प्रतिस्पर्धा गर्न सकिरहेको थिएन ।', 'हङकङबाट प्रकाशित साउथ चाइना मर्निङ पोष्टका अनुसार कम्पनीले ठूलो रकमको दायित्व आफ्ना बिजनेस पार्टनर र सप्लायर्सहरुलाई तिर्न नकसेको भन्दै स्थानीय अदालतले केही महिना पहिले कम्पनीका अध्यक्ष लिउ लिरोङको ४१ दशमलव ४ प्रतिशत सेयर फि्रज गरिदिने आदेश दिएको थियो ।', 'कम्पनीलाई दुरुस्त राख्न ठूलो संख्यामा कर्मचारीलाई अवकाश दिइएको भन्दै जियोनीले आफ्नो बक्तब्यमा यो कठिन समयमा आफूलाई सहयोग गर्न अनुरोध गरेको छ । साथै उसले १६ बर्ष पुरानो कम्पनी अझै उत्कृष्ट उत्पादन ल्याउन तयार रहेको समेत बताएको छ ।']"
यस्तो थियो पहिलोपटक कल गरिएको मोबाइल फोन,"['दुनियाँमा पहिलोपटक मोबाइल फोनमार्फत कल भएको ४५ वर्ष पुगेको छ । आजभन्दा ४५ वर्षअघि अप्रिल ३ का दिन विश्वमा पहिलोपटक मोबाइल कल गरिएको थियो । जुन दिन मोबाइल फोनको इतिहासमा सबैभन्दा महत्वपूर्ण दिनमात्र थिएन, सञ्चार प्रविधिमा क्रान्ति नै सावित भयो ।', 'मोटोरोला कम्पनीका वैज्ञानिक मार्टिन कूपरले सन् १९७३ अप्रिल ३ मा आफ्ना प्रतिद्वन्दी बेल ल्याब्सका डाक्टर जोएल एस एंगेललाई पहिलोपटक मोबाइल फोनमा कल गरेका थिए । त्योसँगै एंगलले पहिलो फोन पेश गर्ने दौडमा आफ्नो हार स्वीकारे ।', 'पहिलोपटक फोन कल गरिएको मोबाइल फोनको नाम मोटोरोला डायनाट्याक हो । यो मोटोरोलाको प्रोटोटाइपमा आधारित पहिलो व्यवसायिक फोन थियो ।', 'अहिले हलुका र स्लिम स्मार्टफोनको जमाना छ । तर पहिलोपटक कल गरिएको उक्त मोबाइल फोनको तौल चाहीँ १ किलो १ सय ग्राम थियो । यसको मोटाई १३ सेन्टिमिटर हुनुका साथै चौडाई ४.४५ सेमी थियो ।\xa0 त्यो एउटा इँटा जस्तै थियो । उक्त फोनमा एक एलइडी डिस्प्ले राखिएको थियो ।', 'उक्त मोबाइल फोन पूरा चार्ज हुनका लागि १० घण्टा लाग्दथ्यो भने एकपटक फूल चार्ज भएपछि जम्मा ३० मिनेटसम्म मात्र चलाउन सकिन्थ्यो । तथापि, फोनको ब्याट्री चाहिँ अहिलेका स्मार्टफोन ब्याट्रीको तुलनामा ४/५ गुणा ठूलो\xa0 थियो ।', 'एजेन्सीकाे सहयोगमा']"
राष्ट्रपति भण्डारी पनि ट्विटरमा  ,"['', '', '२६ चैत, \xa0काठमाडौं । राष्ट्रपति विद्यादेवी भण्डारी सोमबारदेखि माइक्रो ब्लगिङ साइट ट्विटरमा जोडिनु भएको छ ।', 'राष्ट्रपति भण्डारीका प्रमुख स्वकीय सचिव भेषराज अधिकारीका अनुसार राष्ट्रपति भण्डारीको ट्वीटर ह्याण्डिल एट प्रेसिडेण्डटअफएनपी(@PresidentofNP)रहेको छ ।', 'राष्ट्रपति भण्डारीले पहिलो ट्वीट बालबालिका शिक्षाको पहुँचमा सरकारले गरेको प्रयासको सराहना गरेकी छन् ।', 'राष्ट्रपति भण्डारीको पहिलो ट्वीटमा भनिएको छ “सम्पूर्ण बालबालिकालाई शिक्षाको पहुँचमा पु¥याउने नेपाल सरकार र सम्बद्ध सबै पक्षको प्रयासको सराहना गर्दै सफलताको शुभकामना !”', 'संसारका विभिन्न राष्ट्रप्रमुख तथा सरकार प्रमुखले आफ्नो धारणा सार्वजनिक गर्न ट्वीटरको प्रयोग गर्दै आउनुभएको छ ।', 'सहजरुपमा जनतासँग संवाद गर्ने थलोका रुपमा ट्वीटरलाई लिइन्छ । “नागरिकसँग प्रत्यक्षरुपमा जोडिने लक्ष्यका साथ राष्ट्रपति भण्डारी पनि ट्वीटरमा जोडिनुभएको हो,” प्रमुख स्वकीय सचिव अधिकारीले भने ।']"
जिमेलमा हुँदैछन् यी ५ परिवर्तन,"['छिट्टै नै तपाइँको जिमेल इनबक्समा परिवर्तन देखापर्नेछ । गुगलले जिमेलमा केही वृहत परिवर्तनको तयारी गरेको छ । गुगलले जी स्विट अकाउन्ट्स एडमिनिस्ट्रेसनलाई पठाएको एक इमेलमा यो तथ्यको खुलासा भएको हो ।', 'त्यस अनुसार गुगललमा गर्न थालिएका ५ वटा मुख्य परिवर्तन यी हुन्ः', 'जिमेलबाट एप्समा सहज पहुँचः गुगलले जिमेल प्रयोगकर्ताका लागि जिमेल बन्द नगरीकनै एपहरु खोल्न सकिने कुरालाई सहज बनाउँदैछ । अब प्रयोगकर्ताले आफ्नो जिमेलबाटै एप्ससम्म पुग्न सक्नेछन् ।', 'स्मार्ट रिप्लाई ःछिटै नै जिमेल प्रयोगकर्तालाई जवाफ टाइप गर्नु आवश्यक हुनेछैन । विशेषगरी धन्यवाद, लेट्स गो जस्ता जवाफ टाइप गर्नुपर्नेछैन । जिमेलमा तपाइँले पहिले तयार गरिएका यस्ता बनिबनाउन जवाफहरुको सूची प्राप्त गर्नुहुनेछ ।', 'इमेललाई क्लययशभ गर्न सकिनेः जिमेल प्रयोगकर्ताले इमेलहरुलाई क्लययशभ गर्न सक्नेछन् । यसरी क्लययशभ गरिएका इमेलहरु कुनै खास तोकिएको समयमा मात्र इनबक्समा देखा पर्नेछन् ।', 'नेटिभ अफलाइन सपोर्टः अब जिमेलका वेब प्रयोगकर्ताले अफलाइन सपोर्टके फिचर प्राप्त गर्नेछन् । यो फिचर आगामी जुन महिनादेखि उपलब्ध ह’नेछ । आगामी मे मा हुने वाषिर्क सम्मेलनमा गुगलले यसबारेमा घोषणा गर्नेछ ।', 'न्युयुजर इन्टरफेसः गुगलले जिमेलको वेब भर्सनको डिजाइनमा भारी परिवर्तन गर्दैछ । कम्पनीले यसबारेमा हालै खुलासा गरेको छ । जिमेल वालको डिजाइन पहिले भन्दा धेरै आकर्षक हुनेछ र धेरै रंगीन लुक्सको प्रयोग गरिएको हुनेछ । (एजेन्सीको सहयोगमा)']"
२५ मेगापिक्सेल फ्रण्ट क्यामेरासहितको एफसेवेन सार्वजनिक गर्ने ओपोको तयारी,"['२२ चैत, काठमाडौं । ओपोले आफ्नो सेल्फी एक्स्पर्ट सिरिजमा आर्टिफिसियल ईन्टेलिजेन्सी (एआई) सुविधा सहितको नयाँ स्मार्टफोन एफसेवेन सार्वजनिक गर्ने तयारी गरेको छ ।', 'नवप्रबर्तनात्मक प्रविधिमा केन्द्रित नयाँ ओपो एफसेवेनमा नेपाली युवामाझ रहेको सेल्फी एक्स्पर्ट एण्ड लिडरको छवि अझ सुदृढ बनाउन अन्य अत्याधुनिक सुविधाहरु पनि समाहित गरिएको कम्पनीले जानकारी दिएको छ ।', 'कम्पनीका अनुसार अप्रिल महिना भित्रै एआई सुविधासहितको नयाँ स्मार्टफोन एफसेवेन सार्वजनिक हुनेछ ।', 'सेल्फीलाई थप वास्तविक, प्राकृतिक र ब्यक्तिगत तवरमा आकर्षक बनाउने सोचका साथ ओपोले एफफाइभको माध्यमबाट एआई ब्यूटी रेगक्निशन प्रविधि सार्वजनिक गरेको थियो । यसलाई थप परिस्कृत गरी ओपो एफसेवेनमा दोस्रो पुस्ताको एआई ब्यूटी २.० उपलब्ध गरिएको छ । फोनमा रियल टाइम हाई डायनामिक रेञ्ज (एचडीआर) प्रविधिसहित २५ मेगापिक्सेल क्षमताको फ्रण्ट क्यामेराको प्रयोग गरिएको छ । यसमा एआई ब्यूटी २.०, कभर सट र अगुमेन्टेड रियालिटी (एआर) स्टिकर्सपनि उपलब्ध गरिएको छ । नयाँ ओपो एफसेवेनले सेल्फीको गुणस्तरलाई नयाँ आयाम दिने मात्र नभइ सेल्फी लिने प्रकृयालाई थप रमाइलो र रोचक बनाउने छ ।', 'उद्योगकै अग्रणी २५ एमपी फ्रण्ट क्यामेरा२५ एमपी एआई ब्यूटी फ्रण्ट क्यामेरा र रियल टाइम एचडीआर प्रविधिका कारण ओपो एफसेवेनद्वारा खिचिएका फोटो उज्यालो तथा छाया परेको स्थान दुवै अवस्थामा चहकिलो पार्न उच्च ल्यूमिनेन्स रेञ्जको व्यवस्था गरिएको छ । त्यसैगरी तस्विरलाई थप विस्तृत, चहकिलो र जीवन्त बनाउन यसमा पिक्सेलको कन्ट्राष्ट र कलर रेञ्जमा समेत वृद्धि गरिएको छ ।', 'सेन्सर एचडीआर प्रविधिनयाँ फोनमा उद्योगकै पहिलो सेन्सर एचडीआर फिचर ईनब्यूल्ट रुपमै समाहित गरिएको छ । उत्कृष्ट सेल्फी सहज रुपमा लिन सघाउने उक्त प्रविधि ओपो एफसेवेनमा डिफल्ट फिचरका रुपमा समाहित गरिएको छ । सामाजिक सञ्जाल लगायतमा आफ्ना तस्विर राख्न अत्यधिक रुचाउने यूवा जमातका लागि आवश्यकता अनुसार प्रकाश समायोजन गरी तिब्र गतिमा तस्विर परिमार्जनमा सघाएर उत्कृष्ट तस्विर पोष्ट गर्न सघाउँछ । साथै, यो फिचर तस्विरका साथै भिडियोका लागि पनि प्रयोग गर्न सकिन्छ ।', 'फोनमा कम्पनीले एआई एल्बमको ब्यवस्था गरेको छ । यसले प्रयोगकर्ताको अनुहार , स्थान तथा दृष्यका आधारमा तस्वीरलाई वर्गीकृत गरी खोजी कार्य तथा एडिटिङ कार्यमा सहजता प्रदान गर्छ । एआई एल्बममा रहेको अर्को रोचक फिचरले नयाँ मोमेन्ट्स फिचरमार्फत पुराना तस्वीरहरुको खोजी कार्यमा तीव्रता ल्याउन सघाउ पुर्याउँछ ।', 'फोनमा स्प्लिट स्क्रिन फिचरका रुपमा उपलब्ध गरिएको एआई बोर्ड फिचरमा प्रयोगकर्तालाई आफ्ना मनपर्ने एप्सहरु राख्न सक्छन् । यो फिचरले स्वचालित रुपमा महत्वपूर्ण मिटिङ् तथा तालिका, भ्रमण, चलचित्र टिकट तथा ई–कमर्स अर्डरको अवस्थालाई ईमेल तथा सन्देश मार्फत क्रमबद्ध गर्न सभाव पुर्याउँछ ।', 'एआई प्रविधिले एफसेवेनको प्रणाली ब्यवस्थापनमा समेत सघाउ पुर्याउँछ । यसले ६४ बिट ४ जीबी ओक्टा–कोर प्रोशेसर (१ सय २८ जीबी भर्जनका लागि ६ जीबी)लाई बुद्धिमानीपूर्वक छुट्याएर फोनको कार्य प्रणाली सही राख्ने कार्यमा सघाउँछ । यसले गर्दा नयाँ फोनले पछिल्लो फोन एफाफइभका तुलनामा ८० प्रतिशत उत्कृष्ट कार्य प्रदर्शनी दिने क्षमता राख्छ । साथै, एआईले ऊर्जा व्यवस्थापनमा समेत सघाव पुर्याउँदै ब्याट्रीलाई थप समय सम्म टिकाउन सघाउँछ ।']"
"ह्वाट्सएपमा आउँदैछ टच आइडी सपोर्ट, थपिँदैछन् यी गज्जबका फिचर्स","['इन्स्टान्ट मेसेजिङ एप ह्वाट्सएप आफ्ना प्रयोगकर्ताको अनुभव उत्कृष्ट बनाउनका लागि लगातार नयाँ नयाँ फिचर्स ल्याइरहेको छ ।', 'अब एकपटक पुनः ह्वाट्सएपमा डार्क मोड, आइफोनका लागि टच आइडी सपोर्ट, ग्रुप पोल तथा ग्रुपमा अधिकतम ४ हजार ९६ सदसयसम्म जोड्नेजस्ता नयाँ फिचर्स ल्याउँदैछ ।', 'यी फिचर्सलाई निकट भविष्यमै एन्ड्रोइड, आइफोन तथा विन्डोज फोन डिभाइसमा उपलब्ध गराउने विश्वास गरिएको छ । गतहप्ता ह्वाट्सएपले एन्ड्रोइड बिटा भर्सनमा नया नम्बरमा गएसँगै नोटिफाई गर्ने फिचर्स ल्याएको थियो ।', 'WABetaInfo\xa0 का अनुसार नयाँ फिचर्स आइओस, एन्ड्रोइड तथा विन्डोज फोन प्रयोगकर्ताका लागि उपलब्ध हुनेछ । नयाँ फिचर्स अन्तर्गत टच आइडी सपोर्टपनि रहने विश्वास गरिएको छ । सुरक्षाका लागि चिन्तित रहेका प्रयोगकर्ताका लागि यो फिचर निकै उपयोगी हुनेछ । साथै कुनै मेसेजलाई पिन गर्ने फिचर पनि आउनेछ भने युजरनेम प्रयोग गरी आफ्नो फोन नम्बरलाई लुकाउन सकिने फिचर पनि रहेको छ ।', 'साथै ह्वाट्सएपले ग्रुप मेम्बर्सको संख्यालाई २५६ बाट बढाएर ४ हजार ९६ पूराएको छ । साथै एप्पल वाचका लागि एक छुट्टै ह्वाट्सएप एप ल्याउने सम्भावना रहेको पनि बताइएको छ ।', 'एजेन्सीको सहयोगमा']"
असारभित्र देशभर एनालग केबल टेलिभिजन बन्द,"['१ वैशाख, काठमाडौं । सरकारले काठमाडौंमा पूर्ण रुपमा एनालग टेलिभिजन सेवा बन्द गरेको छ । अब आगामी असारसम्म देशभरका सबै एनालग टेलिभिजन बन्द गर्ने तयारी गरिएको छ ।', 'टेलिभिजनको डिजिटाइजेशनलाई बाध्यात्मक बनाउन सरकारले एनालग केबल टेलिभिजन बन्द गर्ने नीति लिएको हो ।', 'सर्वोच्च अदालतले पनि एनालग केबल टेलिभिजनहरु बन्द गर्ने सरकारी निर्णय कार्यान्यवन नगर्न भन्दै परेको रिट खारेज गरेर बाटो खोलिदिएपछि सूचना तथा सञ्चार मन्त्रालयले यस्तो योजना बनाएको हो ।', 'आगामी बैशाख १५ सम्म सबै टेलिभिजन सेवा प्रदायकले डिजिटाइजेशनमा जान अनुमति लिइसक्नुपर्ने मन्त्रालयका प्रवक्ता प्रवक्ता रामचन्द्र ढकालले अनलाइनखबरलाई बताए ।', '‘वैशाख १५ गतेसम्म अनुमति लिएकालाई डिजिटल सेवा सुरु गर्न असारसम्मको समय दिन्छौं,’ उनले भने,‘अब डिडिटाइजेशन प्रक्रिया सक्न लामो समय लाग्दैन ।’', 'सरकारले गत कात्तिक १५ गतेपछि एनालग प्रविधिमा चलिरहेका नगरहरुका केबल टेलिभिजन बन्द गर्न समयसीमा दिएको थियो । यस्तै अघिल्लो वर्षको वैशाख १५पछि काठमाडौंसहित ललितपुर, वीरगञ्ज, विराटनगर, पोखरामा एनागल केबल टेलिभिजन बन्द गर्ने निर्णय भएको थियो ।', 'काठमाडौंमा यसको कडाइका साथ कार्यान्वयन गरिए पनि अन्य नगर र महानगरपालिकामा सरकारले एनालग बन्द गर्न बाध्य पारेको छैन । तर, अब असारसम्म पनि एनालग टेलिभिजन सेवा दिनेहरुको लाइन अफ गर्ने योजना सरकारको छ ।', '‘अब एनालगमै राखेर केबलहरुको नवीकरण हुँदैन । केही दुर्गम भेगका क्षेत्रका लागि विशेष व्यवस्था गरेर अन्य सबै क्षेत्रमा एनालग स्वीच अफ नै गर्ने हो,’ ढकालले भने ।', 'उनकाअनुसार असारसम्म देशभरका टेलिभिजन एनालगबाट डिजिटलमा रुपान्तरण गर्नैपर्नेछ । अहिले टेलिभिजनको डिजिटाइजेसनको काम धमाधम भइरहेको ढकाल बताउँछन् ।', 'एनागल टेलिभिजनको सेवा गुणस्तरीय र समयसापेक्ष नभएकाले अन्तर्राष्ट्रिय नियमअनुसार नै यसलाई विस्थापन गर्न लागिएको तर्क सरकारको छ । तर, खर्च बढाएको भन्दै अधिकांश उपभोक्ता नै सन्तुष्ट छैनन् ।', 'यो व्यवस्थाअनुसार हरेक टेलिभिजनका लागि १५ सयदेखि ४५सयसम्म मूल्यका छुट्टै सेट-टप बक्स लगाउनुपर्छ । तर, प्रत्येक सेट–टप बक्सको सेवा शुल्क फरक–फरक रुपमा भुक्तानी गर्नुपर्छ । यो सेट–टप बक्स टीभीमा केबल जोड्नु अघिको प्वाइन्टमा जोडिन्छ ।', 'यसका लागि केबल टीभी अपरेटरले भने आफ्नो हेड–इन (कन्ट्रोल रुम) मा पनि सबै उपकरण डिजिटलाइज्ड गर्नुपर्छ ।', 'यो प्रणालीअनुसार ग्राहकले घरमा जतिवटा टीभी छन्, त्यति नै वटा सेट–टप बक्स जोड्नुपर्छ । अब हरेक टेलिभिजनमा सेट–टप बक्स राखेर सेवा लिएबापत अपरेटरलाई छुटटै शुल्क तिनुपर्छ ।', 'महंगो परेपनि ग्राहकले भने गुणस्तरीय टेलिभिजन सेवा भने पाउने भनाइ सरकारको छ । टेलिभिजन डिजिटलाइज्ड गर्न स्याटलाइट प्रविधिमा आधारित डीटीएच पनि प्रयोग गर्न सकिन्छ । अहिले नेपालमा डिसहोम र नेपाल डिजिटल केबलले यो सेवा दिइरहेका छन् ।', 'यस्तै इन्टरनेट प्रोटोकल टेलिभिजन (आईपीटिभी) का माध्यमबाट पनि डिजिटल टेलिभिजन हेर्न सकिने छ । यो इन्टरनेटमा आधारित टेलिभिजन सेवा हो । ओरियन्ट डिजिटल, एनआईटीभी स्ट्रिम, सुबिसु केबल नेट र ब्रोडलिंक टीभीले यस्तो सेवा दिँदैछन् ।', 'डिजिटल टेरेस्टोरियल टेलिभिजन (डीटीटी) प्रविधिमा पनि डिजिटल टेलिभिजन हेर्न सकिन्छ । एन्टेना प्रविधिबाट टीभी हेर्ने डिजिटल रुपको यो सेवाका लागि अनुमति लिए पनि नेपालमा सुरुवात हुन भने बाँकी छ ।', 'इन्टरनेशनल टेलिकम्युनिकेशन युनियन (आइटीयू)ले निर्धारण गरे बमोजिम एनालग प्रणालीमा सञ्चालित टेलिभिजन सेवा प्रदायकहरूलाई डिजिटल प्रणालीमा बदल्न बाध्यकारी नियम ल्याएको प्रवक्ता ढकाल बताउँछन् । यसले परम्परागत न्यून गुणस्तरको टेलिभिजन सिग्नलको सट्टा उपभोक्ताले स्तरीय सेवा पाउने दावी सरकारको छ ।', 'राष्ट्रिय प्रसारण नियमावली २०५२ मा संशोधन गरेर तोकिएका क्षेत्रहरुमा एनालग सिग्नल पूर्णरुपमा प्रतिबन्धित र गैरकानुनी हुने ब्यवस्था गरेको छ ।', 'पूर्णरुपमा डिजिटाइजेशन सकिएपछि केबल टेलिभिजनको गुणस्तरहीन सेवाबाट आम उपभोक्ताले मुक्ति पाउनेछन् । यसैका माध्यमबाट सरकारको राजश्वमा पनि भारी वृद्धि हुने अपेक्षा छ ।', 'अहिले केबल अपरेटरहरूले ग्राहक संख्या न्यून देखाएर भ्याट बिल जारी नगर्ने समस्या छ । भारतीय डीटीएचबाट गैरकानुनी रुपमा सिग्नल लिएर वितरण गर्ने परम्परा तोड्न पनि अबको ब्यवस्था प्रभावकारी हुनेछ ।', 'अब सबै अपरेटरको सेवाग्राहीको विवरण लुकाउनै नमिल्ने भएकाले केबल टेलिभिजनमार्फत ग्राहक ठग्ने र राज्यलाई कुनै राजश्व योगदान नगर्नेहरु नियममा बाध्यकारी रुपमा आउने प्रवक्ता ढकालले बताए ।', 'नेपालमा झण्डै ५० लाख टेलिभिजन सेट सञ्चालनमा रहेको अनुमान छ । तर, त्यसअनुरुप सरकारलाई केबल अपरेटरहरुले राजश्व भरेका छैनन् ।', 'एनागल बन्द भएर डिजिटाइजेशन भएपछि वास्तविक रुपमा कति टेलिभिजन चलिरहेका छन् भन्ने तथ्यांक पनि सरकारसँग आउनेछ ।', 'डिजिटल प्रविधिको टिभीले गुणस्तरीय अडियो र भिडियो सम्प्रेषण गर्छ । यसले मल्टिप्लेक्स सिग्नल दिने भएकाले नै यो स्तरीय मानिन्छ ।']"
फेसबुकको घोषणा- अब डाटा लिकको जानकारी प्रयोगकर्ताले पाउने,"['फेसबुक प्रयोगकर्ताले अब आफ्नो अकाउन्टको डाटा लिक भएमा त्यसको जानकारी प्राप्त गर्ने भएका छन् । फेसबुकले प्रयोगकर्तालाई उनीहरुको डाटा लिक भएको अवस्थामा जानकारी उपलब्ध गराउने घोषणा गरेको हो ।', 'क्याम्ब्रिज एनालिटिका काण्डपश्चात् फेसबुकले यस्तो कदम चालेको हो । करीब ८ करोड ७० लाख प्रयोगकर्ता, जसको डाटा सम्भवतः क्याम्ब्रिज एनालिटिकासँग शेयर भएको छ, उनीहरुलाई एक विस्तृत सन्देश तथा न्यूज फिड उपलब्ध गराइनेछ ।', 'फेसबुकका अनुसार डाटा लिकबाट प्रभावित सबैभन्दा धेरै प्रयोगकर्ता अमेरिकाका रहेका छन्, जसको संख्या ७ करोड रहेको छ । यद्यपि फिलिपिन्स, इण्डोनेसिया तथा बेलायतका पनि १०/१० लाख भन्दा धेरै फेसबुक प्रयोगकर्ता डाटा लिकको मारमा परेका छन् ।', 'फेसबुकले अब डाटा लिकबाट प्रभावित प्रयोगकर्तासँगै सबै २.२ अर्ब फेसबुक प्रयोगकर्तालाई प्रोटेक्टिंग योर इन्फर्मेसन नामक एक सन्देश एउटा लिंकसँगै पठाउनेछ । त्यसमार्फत प्रयोगकर्ताले कुन एप प्रयोग गर्दछन् र ती एपमा के जानकारी शेयर गरिएको छ भन्ने जानकारी प्राप्त हुनेछ । प्रयोगकर्ताले अलग अलग एपलाई बन्द पनि गर्न सक्दछन् वा तेश्रो पक्षले दखल पार्ने सम्भावनालाई रोक्नका लागि पूर्ण रुपमा एपलाई बन्द गर्न सक्दछन् ता की प्रयोगकर्तासँग सम्बन्धित कुनैपनि जानकारीमाथि कसैको पहुँच सम्भव नहोस् ।', 'स्मरणरहोस् विश्वमा हालै सार्वजनिक फेसबुक डाटा लिकबाट करीब ८ करोड ७० लाख प्रयोगकर्ता प्रभावित भएका छन् । पहिले ५ करोड प्रयोगकर्ता प्रभावित भएको अनुमान गरिएको थियो । फेसबुकले सार्वजनिक गरेको नयाँ तथ्यांक अनुसार अमेरिकामा सबैभन्दा धेरै ७ करोड प्रयोगकर्ता यसबाट प्रभावित भएका छन् । बेलायत दोश्रो स्थानमा छ ।', 'प्रयोगकर्ताको डाटाको अनधिकृत उपयोग तथा डाटा लिकका विषयमा फेसबुकको तिव्र आलोचना भएपछि फेसबुकका प्रमुख मार्क जुकरबर्गले डाटा सेक्योरिटीका लागि विभिन्न कदम उठाउन लागिएको बताएका छन् ।', 'एजेन्सी']"
फेसबुक काण्डपछि ह्वाट्सएप पनि शंकाको घेरामा,"['प्रयोगकर्ताका डाटाको लिक भएको विवादले फेसबुकलाई सताइरहेको बेला फेसबुककै स्वामित्वमा रहेका लोकप्रिय मेसेजिंग एप ह्वाट्सएप पनि शंकाको घेरामा परेको छ ।', 'विज्ञहरुले ह्वाट्सएप पनि दाबी गरिएजति सुरक्षित नभएको भन्दै आशंका व्यक्त गरेका छन् । साथै उनीहरुले प्रयोगकर्ताका डाटा सुरक्षा सम्बन्धमा कतिपय शर्तहरुमाथि प्रश्न उठाएका छन् ।', 'हाल विश्वभर १ अर्ब भन्दा धेरै प्रयोगकर्ता रहेको ह्वाट्सएपलाई फेसबुकले सन् २०१४ मा अधिग्रहण गरेको थियो ।', 'अमेरिकाका चर्चित प्रविधिी उद्यमी विवेक वाधवाका अनुसार प्रयोगकर्ताबीचको वन टू वन सम्वाद इन्क्रिप्टेड हुने र ह्वाट्सएपले दाबी गरेजत्तिकै सुरक्षित हुने भएतापनि ह्वाट्सएप कल सम्बन्धी वृहत डाटाको कम्पनीले अनधिकृत रुपमा दुरुपयोग गर्ने सम्भावना रहेको छ ।', 'आफ्नो प्रयोगकर्ताको पहिचान तथा उपकरण सम्बन्धी डाटा फेसबुकसँग शेयर गरिने कुराको खुलासा ह्वाट्सएपले यसअघि नै गरिसकेको छ । यसले फेसबुक प्रयोगकर्ताको जासूसी जस्ता गलत कामलाई छूट प्राप्त हुन्छ ।', 'उनका अनुसार ह्वाट्सप ग्रुप च्इाट फिचरमा कुनैपनि ग्रुप सदस्यलाई क्याम्ब्रिज एनालिटिकाले जस्तै डाटा पत्ता लगाउने अनुमति हुन्छ । जसबाट मोबाइल् नम्बरको जानकारी लिएर मानिसहरुलाई दिक्क पार्न सकिने खतरा हुन्छ ।', 'विज्ञका अनुसार सूचनालाई सुरक्षित राख्ने सवालमा ह्वाट्सएपको दोहोरो चरित्र देखिएको छ । उसले फेसबुकलाई प्रयोगकर्ताका संवेदनशील जानकारी सुम्पिन्छ र भन्छ की उसले प्रयोगकर्ताको कुराकानीको बारेमा कसैलाई जानकारी दिँदैन ।', 'अझ अर्को खतरनाक कुरा त के भने ह्वाट्सएप प्रयोगकर्ताले अकाउन्ट सिर्जना गर्दैखेरी एउटा शर्त पालना गर्नुपर्दछ, त्यो के भने उनीहरु ह्वाट्सएप प्रयोगका सन्दर्भमा उत्पन्न हुने कुनैपनि विवादमा अदालतको ढोका ढक्ढकाउने छैनन् ।एजेन्सीको सहयोगमा']"
"भारतमा आइफोन प्रयोगकर्ता एक करोड पुगे, एप्पल एघारौँ लोकप्रिय ब्राण्ड","['एप्पल कम्पनीको सर्वाधिक लोकप्रिय प्राेडक्ट आइफोनप्रति मानिसहरुको क्रेज कुनै लुकेको विषय होइन । आइफोन चाहे जति नै धेरै महंगो किन नहोस्, केही फ्यान यस्ता छन्, जो आइफोन नै प्रयोग गर्न रुचाउँछन् । आइफोनका प्रयोगकर्ता विश्वमा लगातार बढिरहेको अवस्थामा विश्वमा दोश्रो धेरै जनसंख्या भएको देश भारतमा आइफोनका प्रयोगकर्ता एक करोड पुगेका छन् । साथै भारतमा एप्पलको आइफोन ११ औँ लोकप्रिय ब्राण्ड बनेको छ ।', 'सन् २०१७ को अन्त्यमा सार्वजनिक तथ्यांक अनुसार भारतमा ८९ लाख मानिससँग आइफोन थियो । यस वर्ष सन् २०१८ मा थप ३० लाख आइफोन प्रयोगकर्ता थपिने अनुमान गरिएको थियो । सोही बमोजिम वर्षको पहिलो त्रैमासिक बित्नै लाग्दा भारतीय आइफोन प्रयोगकर्ताको संख्या एक करोड पुगेको हो ।', 'मार्केट रिसर्च कम्पनी साइबर मिडिया रिसर्चको रिपोर्ट अनुसार यदि एप्पलले भारतमा रहेको आफ्नो कारखानाबाट तीव्र गतिमा आइफोन असेम्बल गर्ने कुरामा ध्यान दिएमा छिटै नै बजारमा थप राम्रो स्थितिमा पुग्नेछ । आइफोन एसर्इ र त्यसअघिका आइफोनका भर्सनहरुले एप्पललाई भारतीय मोबाइल बजारमा स्थापित हुन महत्वपूर्ण भूमिका निभाउने रिपोर्टमा उल्लेख गरिएको छ ।', 'स्मरण रहोस्, भारतमा विभिन्न १० मोबाइल ब्राण्डका प्रयोगकर्ता १ करोडभन्दा धेरै पुगिसकेका छन् । सन् २०१७ को अन्त्य सम्ममा सामसुङका प्रयोगकर्ता १२ करोड थिए ।', 'चिनियाँ स्मार्टफोन साओमीका प्रयोगकर्ताको संख्या २ करोड ८० लाख रहेको छ । तथ्यांक अनुसार भारतीय स्मार्टफोन बजारमा ५६ प्रतिशत हिस्सेदारी अहिलेपनि १० हजार भारुभन्दा कम मूल्यका मोबाइल ह्याण्डसेटको रहेको देखाएको छ । सस्तो स्मार्टफोनप्रति झुकाव रहेको भारतीय बजारमा १ करोड मानिसको हातमा आइफोन पुग्नु सकारात्मक संकेत भएको विश्लेषकहरुले जनाएका छन् ।', 'एजेन्सी']"
यो हो विश्वकै सानो कम्प्युटर,"['अमेरिकी कम्पनी आइबिएम थिंक २०१८ कन्फ्रेन्सको तयारी गरिरहेको छ । फाइभ इन फाइभ भन्ने अवधारणामा आयोजना हुन लागेको सम्मेलनमा आँदो पाँच वर्षमा मानवीय जिवनशैलीमा नै परिवर्तन ल्याउनसक्ने आविष्कार तथा प्रविधिहरु प्रदर्शन गरिनेछ । त्यस अन्तर्गत कम्पनीले आफुले तयार पारेको विश्वको सबैभन्दा सानो कम्प्युटर पनि प्रदर्शन गर्नेछ ।', 'समाचार अनुसार यो कम्प्युटरको आकार नुनको सानो ढिकाको टुक्रा जत्रै छ । अर्थात् विश्वकै सबैभन्दा सानो यस कम्प्युटर १ मिलिमिटर लामो तथा १ मिलिमिटर चौडाइको रहेको छ ।', 'यतिमात्र होइन, यो तयार पार्ने लागत पनि अविश्वसनीय रुपमा कम छ । अर्थात् जम्मा दश सेन्ट मात्र ।', 'यसअघि मिसिगन माइक्रो मोटेले सन् २०१५ मा सबैभन्दा सानो आकारको कम्प्युटर तयार पारेको थियो । त्यसको आकार २ मिलिमिटर लम्बाई तथा २ मिलिमिटर चौडाई थियो ।', 'आइबिएमले बनाएको कम्प्युटर त्यसभन्दा आधा सानो छ । यो सानो कम्प्युटरले आउ ँदो ५ वर्षमा प्रविधिको दुनियालाई पूर्णरुपमा बदल्ने दाबी कम्पनीको छ ।', 'के यति सानो आकारको कम्प्युटरले वास्तवमा अन्य कम्प्युटरले गर्ने काम गर्न सक्छ की देख्नका लागि मात्रै हो त ? यदि यस्तो सोँचाईमा हुनुहुन्छ भने ढुक्क बन्नुस् यो कम्प्युटरको स्टामिना तथा पर्फमेन्स दमदार छ । यो कम्प्युटरले पर्फमेन्सको आधारमा अरु ठूला कम्प्युटरलाई माथ गर्दछ ।', 'यो कम्प्युटरमा हजारौँ ट्रान्जिस्टर्सको प्रयोग गरिएको छ । साथै यसमा इन्टर्नल मेमोरी, पावर ब्याट्री, चिप, ३८६ पावर्ड प्रोसेसर, ४ एमबीको र्\u200dया, एलइडीमा आधारित एक कम्युनिकेसन युनिट तथा फोटो डिटेक्टर पनि रहेको छ ।', 'यति सानो ग्याजेटमा यी सबै डिजिटल डिभाइस हुनुका कारणले यो कम्प्युटरले वास्तवमै राम्रो पर्फमेन्स दिन्छ । आगामी ५ वर्षभित्रमा यो कम्प्युटरलाई अझै सानो आकारको तथा शक्तिशाली बनाइने कम्पनीको योजना छ ।', 'यो कम्प्युटरको प्रयोग खासगरी सप्लाई चेन म्यानेजमेन्ट लगायतमा हुने बताइएको छ ।', 'यो कम्प्युटरको नाम तथा मूल्य कति हुने भन्ने बारेमा चाही ँ आइबीएमले केही खुलाएको छैन । एजेन्सीको सहयोगमा']"
गुगल फोटोजमा कसरी हाइड गर्ने आफ्ना गोप्य तस्वीर ?,"['आफ्ना तस्वीरहरु सुरक्षित राख्ने सबैभन्दा सजिलो तरिका भनेकै त्यस्ता तस्वीरलाई गुगल फोटोजमा सेभ गर्नु हो ।', 'यो एपले प्रयोगकर्तालाई आफ्ना तस्वीरहरु अर्गनाइज गर्ने सेवा दिन्छ जसले मोबाइल डिभाइसमा धेरै स्पेस बचाउन सहयोग गर्दछ ।', 'यद्यपि, तपाइँका केही तस्वीर तथा भिडियो यतिधेरै प्राइभेट हुन्छन् कि तपाइँले त्यस्ता फोटाहरु मुख्य एल्बममा शो गर्न चाहनुहुन्छ ।', 'आफ्ना फोटाहरु अरुले नदेखुन् भन्ने चाहनुहुन्छ भने गुगल फोटोजको मेन स्क्रलिंग फिडमा त्यसलाई हाइड गर्नु सबैभन्दा उपयुक्त विकल्प हो ।', 'निकै सजिलैसँग तपाइँले यस्ता निजी तस्वीरहरुलाई हाइड गर्न सक्नुहुन्छ ।', 'यसका लागि गुगल फोटोजमा आर्काइभ फिचरको प्रयोग गर्न सकिन्छ ।', 'यो फिचर सबै एन्ड्रोइड, वेब तथा आइओएस प्रयोगकर्ताका लागि उपलब्ध छ । जसका माध्यमबाट प्राइभेट फोटो तथा भिडियोलाई मुख्य एल्बमबाट अलग गर्न सकिन्छ । यो फिचरको प्रयोग गर्नका लागि गुगल फोटोको २.१५ भर्सन हुनु आवश्यक हुन्छ ।', 'जुन फोटो वा भिडियोलाई तपाइँ आर्काइभ गर्न चाहनुहुन्छ त्यसका लागि तपाइँले एप ओपन गरेर सेलेक्ट गर्नुहोस् । त्यसपछि मेन्यू बटनमा क्लिक गर्नुपर्दछ जुन एपमा वायाँपट्टि सबैभन्दा माथि रहेको हुन्छ । जब मेन्यू ओपन हुन्छ तब त्यहाँ अर्काइभ अप्सन देखिन्छ । तपाइँले जुन फोटो वा भिडियोलाई अर्काइभ गर्नुहुन्छ त्यो मुख्य एल्बममा देखिनेछैन ।', 'अर्काइभ गरेको फोटो वा भिडियो डिलिट भएको हुँदैन लुकेको मात्र हुन्छ । पहिले नै छानेको कुनै फोल्डरमा सरेको हुन्छ, जुन पछि खोज्न सकिन्छ ।', 'एजेन्सीको सहयोगमा']"
‘सापटी सेवा’ शुरु गर्न टेलिकमको ढिलाइ,"['११ चैत, काठमाडौं । नेपाल टेलिकमले प्रिपेड ग्राहकका लागि घोषणा गरेको ‘नमस्ते क्रेडिट सेवा’ शुरु गर्न ढिलाइ गरेको छ । गत माघ २२ गते एक समारोहका बीच एक महिनाभित्रै सेवा सुरु गर्ने गरी उद्घाटन गरिएको सेवा थाल्न टेलिकम असफल भएको छ ।', 'टेलिकमले आफ्नो १४ औं वाषिर्कोत्सवको अवसरमा यो सेवा सुरु भएको घोषणा गरेको थियो । प्रिपेड कार्डबाहक ग्राहकले फोन गर्दा-गर्दै पैसा सकिएमा पनि कुरालाई निरन्तरता दिन पाउने गरी यो योजना सार्वजनिक भएको थियो ।', 'अहिले एनसेलले मात्रै सापटी दिने सेवा दिँदै आएको छ । एनसेलले सापटीलाई अहिलेका युवा पुस्ताले खुबै रुचाएका छन् । टेलिकमको प्रतिस्पर्धी मानिने ऐनसेलले यो सेवा सुरु गरेको लामो समयसम्म टेलिकमले यसमा चासो देखाएको थिएन ।', 'युवा पुस्ताले यस्तो सेवा खुबै मनपराएको देखेपछि टेलिकमले पनि त्यसैलाई पछ्याउँदै ‘पैँचो’ लिने सेवा सुरु गर्न प्राविधिक तयारी गरेको एक वर्ष बढी भइसक्यो ।', 'सफ्ट लञ्च भएको यो सेवा कहिलेबाट पूर्ण कार्यान्वयनमा आउँछ भन्नेबारे टेलिकमका अधिकारी स्पष्ट जवाफ दिँदैनन् । टेलिकमकी प्रवक्ता प्रतिभा वैद्य अब छिट्टै सेवा सुरु हुने बताउँछिन् ।', '‘केही फाइनान्सियल तयारी बाँकी छन् । सापटीका रुपमा कति रकम कसरी उपलब्ध गराउने भनेर छलफलमै छौं,’ उनले भनिन्,’अब धेरै ढिलाइ हुँदैन ।’', 'यो योजनामा सापटीमा रुपमा कति रकमको सीमा राखिने भन्ने बिषय टुंगो लाग्न बाँकी रहेको उनले बताइन् । ग्राहकले पैसा सकिएपछि पनि कति बेरसम्म कुरा गर्न पाउने भन्ने विषय पूर्ण कार्यान्वयनमा आउनुअघि निर्धारण गर्नुपर्छ ।', 'टेलिकमले ग्राहकले बिना पैसा कुरा गर्न पाएको समय बराबरको रकम भने पछि रिर्चाज गर्दा काट्ने गरी योजना सार्वजनिक गरेको छ ।']"
फेसबुक विवादले माइक्रोसफ्टलाई चिन्ता,"['प्रयोगकर्ताका डाटा लिक गरेको विवादमा सोसल मिडिया साइट फेसबुक फसेसँगै दिग्गज प्रविधि कम्पनी माइक्रोसफ्टको टाउको दुखाई सुरु भएको छ ।', 'फेसबुक विवादपछि अब प्रविधि जगतको नियमनका लागि कडा नियम कानून लागू हुनसक्ने चिन्ताले माइक्रोसफ्टलाई सताएको हो ।', 'यद्यपि, ब्लकचेन जस्ता उपकरणहरुले उक्त चिन्तालाई दूर गर्नमा सहयोग गर्नसक्ने चिन्ता उसको छ ।', 'माइक्रोसफट्का कार्यकारी उपाध्यक्ष पेग्गी जोनसनले एक अन्तर्वार्तामा भनेका छन्, ‘सबै संकेतहरुले यसतर्फ संकेत गरेका छन् की सायद प्रविधि उद्योगलाई अत्यधिक रुपमा नियमन गरिनेछ र हाम्रो काम नियमहरुको पालना गर्नु हुनेछ ।’ जोनसनले गोपनियतालाई लिएर आफ्नो कम्पनीको सिद्धान्त सदैव उच्च रहने र प्रयोगकर्ताको डाटाको सुरक्षालाई लिएर कम्पनी प्रतिबद्ध रहेको बताए ।', 'उनले भनेका छन, ‘ग्राहकका डाटा हाम्रा डाटा हुन् । त्यसलाई सुरक्षित राख्न सहयोग गर्नु हाम्रो काम हो । वर्तमानमा सिर्जित समस्या तथा चिन्ताहरु दूर गर्नमा केवल प्रविधिले नै सहयोग गर्न सक्दछ । जसको कथित दुरुपयोगकै कारण यो समस्या खडा भएको हो ।’', 'उनका अनुसार ब्लकचेन जस्ता प्रविधि यस्तो समस्या समाधानको हिस्सा बन्न सक्दछ । किनकी यो पारदर्शी तथा सुरक्षित छ । जुन नियामकद्धारा उठान गरिएको चिन्ताहरुको समाधानको हिस्सा बन्न सक्दछ ।', 'कम्पनीका अनुसार आफ्नो क्लाउड प्लाटफर्म अजुरेको माध्यमबाट यसको समाधान खोज्ने प्रयास भैरहेको छ ।', 'एजेन्सी']"
"१ फुट अग्लो रोबोट शिक्षक, जसले २३ भाषामा पढाउँदछ","['यस्तो शिक्षक जसले २३ वटा भाषामा पढाउँदछ । ऊ बच्चाबच्चीले अनेक खालका प्रश्न गरिरहँदा रिसाउँदैन भने बच्चा पढ्दापढ्दै दिक्क भएमा नाचेर रमाइलो गराउँदछ ।', 'यो सब कुरा त केवल सुपरम्यानले मात्र गर्न सक्दछ भन्नुभएको छ भने तपाइँ गलत हुनुहुन्छ ।', 'फिनल्याण्डमा एउटा स्कुलमा एउटा रोबोट टिचरलाई नियुक्त गरिएको छ । उक्त रोबोट टिचर निकै क्षमतावान छ । त्यो शिक्षकको क्षमता र दक्षता देख्दा विद्यार्थी त दंग छन् नै अन्य शिक्षकहरु अचम्मित छन् ।', 'फिनल्याण्डको टेम्परीस्थित एक प्राथमिक विद्यालयमा एउटा रोबोटलाई परीक्षणको रुपमा शिक्षकको जागिर दिइएको छ ।', 'यो रोबोटले २३ वटा भाषामा पढाउँदछ । विद्यार्थीहरुले अनेक खालका प्रश्न सोधिरहँदा पनि यसले झर्को मान्दैन, रिसाउँदैन । हरेक प्रश्नको शान्तपूर्वक जवाफ दिन्छ । जब विद्यार्थीहरु पढाईबाट थाक्दछन् तब त्यो शिक्षक गंगनम स्टाइलमा नाचेर विद्यार्थीलाई मनोरन्जन दिन्छ ।', 'एक फुट अग्लो यो रोबोट शिक्षकको नाम एलियास हो । सफ्टबैंकको एनएओ इन्टरेक्टिभ क्याम्पेनियन रोबोट कार्यक्रम अन्तर्गत यो रोबाट विकशित गरिएको हो । रोबोटको सफ्टवेयर प्रोग्राम युटेलियास नामक कम्पनीले डिजाइन गरेको हो ।', 'यो रोबोटबाट पढाउनुको एक खास उद्देश्य छ स्कुलको । यसरी रोबोटबाट पढाउँदा विद्यार्थीको शैक्षिक स्तर सुधार्न सकिन्छ कि ? भन्ने कुराको अध्ययन यसमार्फत भैरहेको छ ।', 'अहिले यो रोबोट शिक्षकको परीक्षणकाल चलिरहेको छ । तर यसको क्षमता हेर्दा यसलाई स्थायी शिक्षक हुन धेरै बेर लाग्ला जस्तो लाग्दैन ।', 'यो विद्यालयमा एलियास नामक उक्त बहुभाषी रोबोट शिक्षक मात्र होइन । गणित पढाउने ओबोट नामका ३ वटा थप रोबोट शिक्षक पनि छन् । यो रोबोटले पढाउँदा विद्यार्थीहरुमा अध्ययन गर्ने रुची थपिएको बताइएको छ । रोबोटले विद्यार्थीलाई पढ्नका लागि रुचीकर तरिकाले उत्प्रेरित गर्दछ ।', 'एजेन्सीको सहयोगमा']"
आउँदैछ कम्प्युटर भन्दा धेरै मेमोरी भएको स्मार्टफोन,"['स्मार्टफोन निर्माताहरु आफ्नो डिभाइसमा एक्सक्लूसिभ फिचर्स तथा स्पेसिफिकेसन्स दिनका लागि कडा मेहेनत गरिरहेका हुन्छन् ।', 'यस्तै नयाँ फिचर्सको सूचिमा सामेल हुनेवाला छ, हुवावेको पी २० स्मार्टफोन ।', 'यसअघि नै सार्वजनिक भएको खबर अनुसार यस स्मार्टफोनमा तीनवटा मुख्य रियर क्यामरा हुनेछन् । हालै यस फोनको बारेमा अर्को नयाँ तथ्यको पनि खुलासा भएको छ ।', 'समाचार अनुसार यस स्मार्टफोनमा ५ सय १२ गिगाबाइटको इनबिल्ट स्टोरेज हुनेछ । अर्थात् यस स्मार्टफोनका प्रयोगकर्ताले अब एउटा कम्प्युटरमा हुनेजत्तिकै स्टोरेज आफ्नो गोजीमा अटाउन सक्नेछन् ।', 'अहिलेसम्म स्मार्टफोनमा उपलब्ध अधिकतम स्टोरेज भनेको २५६ जिबी हो । त्यसैले ५१२ जिबी स्टोरेज रहेको हुवावेको पी ट्वान्टी स्मार्टफोन विश्वमा सबैभन्दा धेरै स्टोरेज भएको स्मार्टफोन पनि बन्नेछ । यस स्मार्टफोनमा ६ जिबीको र्याम हुनेछ ।', 'यदि हुवावेले ५१२ जिबी मेमोरीयुक्त स्मार्टफोन ल्याएमा अन्य स्मार्टफोन निर्माताले पनि यही ट्रेण्ड अपनाउने अपेक्षा गरिएको छ । अघिल्लो वर्ष एप्पलले फेस आइडी फिचरयुक्त आइफोन ल्याएसँगै अन्य केही स्मार्टफोन कम्पनीले त्यसको सिको गरेका थिए । फूल स्क्रिन डिस्प्लेको मामिलामा पनि यस्तै भयो । एलजी फूल स्क्रिन डिस्प्ले प्रविधियुक्त स्मार्टफोन ल्याउने पहिलो कम्पनी थियो । अहिले त बजेट स्मार्टफोनमा पनि यो फिचर हुने गरेको छ ।', 'एजेन्सीको सहयोगमा']"
८ गल्ती: जसका कारण फेसबुकले माफी माग्नु परेको थियो,"['विश्वको सबैभन्दा ठूलो सोसल मिडिया प्लेटफर्म फेसबुकका लागि अहिले खराब समय चलिरहेको छ । करोडौँ प्रयोगकर्ताको डाटा लिक भएको विषय सार्वजनिक भएसँगै विश्वस्तरमै फेसबुकको विरुद्धमा आवाज उठिरहेको छ ।', 'यसअन्तर्गत #DeletFacebook अभियान नै चलेको छ । फलस्वरुप फेसबुकको शेयर मूल्यमा ७ प्रतिशतले गिरावट आउँदा कम्पनीलाई अर्बौँ रुपैयाँ घाटा लागेको छ ।', 'यद्यपि, फेसबुक र विवाद अन्योन्याश्रित जस्तै रहँदै आएका छन् । फेसबुक पहिलेदेखि नै विभिन्न खाले विवादले घेरिँदै आएको छ । फेसबुकले अहिलेसम्म झेल्नुपरेका विवादहरु जसका कारण उसले माफी नै माग्नुपरेको थियो, तीमध्ये मुख्य ८ वटा विवाद यस्ता छन्ः', '१. बाल यौन दूराचारबारेको सर्भे: हालै फेसबुकमा एउटा आपत्तिजनक सर्भे देखा पर्यो । वाशिंटन पोष्टका अनुसार त्यो सर्भे बाल यौन दूराचार अर्थात् पेडोफाइलसँग सम्बन्धित थियो । त्यसमा फेसबुक प्रयोगकर्तासँग सोधिएको थियो- के कुनै पेडोफाइललाई बच्चाको यौनिक तस्वीर देखाउने अनुमति दिनुपर्दछ ? यसको विषयमा निकै आलोचना भएपछि फेसबुकले यस विषयमा माफी माग्यो । फेसबुक प्रडक्ट डिपार्टमेन्टका उपाध्यक्षले उक्त सर्भेमा सहभागी हुनु गल्ती भएको स्विकारे ।', '२. अश्लील तथा अनौठा खाले सर्च सुझाव: हालै प्रयोगकर्ताले ट्विटरमा फेसबुकको तर्फबाट सुझाइएका अश्लील तथा अनौठा खालका सर्च सुझावका विषयमा ध्यानाकृष्ट गरे । प्रयोगकर्ताले स्क्रिनशट पनि शेयर गरे जसमा पूरै दुनियाँका विभिन्न भाषाहरुमा अश्लील सर्चको सुझाव दिइएको थियो । फेसबुकले यस विषयमा विज्ञप्ति जारी गरी माफी मागेको छ । यस्ता सर्च प्रेडिक्सन्सलाई हटाइएको उसले जनाएको छ । तर फेसबुकले यो पनि भनेको छ कि मानिसले फेसबुकमा जे खोज्दछन् सर्च प्रेडिक्सन्समा त्यहीँ नै प्रतिबिम्बित हुन्छ ।', '३. टू फ्याक्टर अथेन्टिकेसनवाला प्रयोगकर्तामाथि स्पामिंग: गत फेब्रुुअरीमा ट्विटरमा ग्याब्रिएल लेविसले लेखे- फेसबुकमा टू फ्याक्टर अथेन्टिकेसन अर्थात् दुइ तहको प्रमाणीकरण गरेसँगै टेक्स्ट मेसेजको अन्तहीन सिलसिला सुरु भएको छ । यस विषयमा फेसबुकका चिफ सेक्योरिटी अफिसर एलेक्सले माफी मागे । एक ब्लग पोष्टमार्फत उनले जानीबुझी प्रयोगकर्तालाई यस्ता लगातार मेसेज नपठाइएको र एउटा भाइरसका कारण त्यस्तो भएको बताए ।', '४. शुटिंग भर्चुअल रियालिटी गेमलाई प्रोत्साहित गरेको: गत महिना फेसबुकले बुलेट रेलमा आधारित आफ्नो एक भर्चुअल रियालिटी गेमको डेमो पोष्ट गर्यो । यस गेममा खेलाडीले एक काल्पनिक बन्दुकबाट रेलमा रहेका अन्य खेलाडीलाई मार्दछ । अमेरिकाको फ्लोरिडास्थित स्कुलमा भएको गोलाबारीको घटना लगत्तै उक्त गेमको डेमो रिलिज भएको थियो । फेसबुकले यस विषयमा पनि माफी माग्नुपरेको छ ।', '५. प्रयोगकर्ताको न्युजफिडलाई म्यानिपुलेसन गरेकोः सन् २०१२ मा फेसबुकले आफ्ना झण्डै ७ लाख प्रयोगकर्ताको न्यूजफिडलाई म्यानिपुलेट गर्यो । जबकि प्रयोगकर्तालाई यसबारेमा जानकारी नै थिएन । ती प्रयोगकर्ताले आफ्ना साथीहरुको पोजेटिभ फिड्स कम प्राप्त गरेका थिए । यस विषयमा पनि विवाद उत्पन्न भएप्छि फेसबुकले माफी मागेको थियो ।', '६. प्रयोगकर्ताको सूचना विज्ञापनदातालाई दिएकोः सन् २०१० को २४ मार्चमा मार्क जुकरबर्गले वासिंटन पोष्टमा लेखेको आलेखमा भनेका थिए की फेसबुक एक कोठाको प्रोजेक्टबाट अहिले लाखौँ मानिसलाई जोड्ने सोसल नेटवर्कमा विकसित भएको छ । त्यस बेला फेसबुकमाथि लाखौँ प्रयोगकर्ताको डाटा प्रयोगकर्ताको जानकारी विनै विज्ञापनदातालाई दिएको आरोप लागेको थियो । जुकरबर्गले यस विषयमा प्रष्टिकरण दिनुपरेको थियो ।', '७. प्रयोगकर्ताको निजी जानकारी अन्यलाई जानकारी गराएकोः धेरैलाई सम्झना छैन होला कि ११ वर्षअघि फेसबुकले बेकन नामको एक नयाँ फिचर ल्याएको थियो । उक्त फिचरमा अनलाइन बिक्रेता कम्पनीहरुलाई यस्तो सुविधा दिइएको थियो जसमा कुनै फेसबुक प्रयोगकर्ताले अनलाइनमा केही चिज खरीद गरेमा त्यसको नोटफिकेसन खरीदकर्ताको फेसबुक फ्रेण्डहरुलाई जान्थ्यो । यस्तो फिचरले प्रयोगकर्ताको गोपनियता हनन भएको र गल्ती भएको भन्दै फेसबुक संस्थापक मार्क जुकरबर्गले माफी मागे ।', '८. न्युज फिड र मिनी फिडमा समस्याः सन् २००६मा फेसबुकले केही प्रयोगकर्ताको प्राइभेट पोष्ट उनीहरुको जानकारी विनै अरुसँग शेयर गरेको थियो । यस विषयमा पनि जुकरबर्गले माफी माग्नुपरेको थियो । त्यस समय फेसबुक एक नयाँ सोसल मिडिया प्लेटफर्मको रुपमा अगाडि आउँदै थियो ।', 'एजेन्सीको सहयोगमा']"
कहाँ जाँदैछ अन्तरिक्षको फोहोर ?,"['जीवनमा केही नयाँ काम गर्ने प्रेरणा कहिले कसैबाट पनि मिल्न सक्दछ । एक फिल्मले जापानी एक युवतीलाई सानै उमेरमा वैज्ञानिक बनाइदियो । ती वैज्ञानिकको नाम हो, एम्बर येंग ।', 'येंग स्कुलका किताब पढ्दा पढ्दा दिक्क भएकी थिइन् । उनी केही नयाँ गर्न चाहन्थिन् । केही यस्तो कि त्यसले दुनियाँलाई फाइदा पुगोस् र भीडबाट अलग पहिचान पनि मिलोस् ।', 'एकदिन उनी आफ्नो घरमा हलिउड फिल्म ग्रेभिटी हेरिरहेकी थिइन् । फिल्ममा एउटा दुर्घटनाका कारण अन्तर्राष्ट्रिय स्पेस स्टेसन कसरी ध्वस्त हुन्छ भनेर देखाइएको थियो ।', 'फिल्म हेरिसकेपछि एम्बर योंगको दिमागमा एउटा प्रश्न उब्जियो । आखिर हामीले अन्तरिक्षमा यति ठूलो संख्यामा स्याटेलाइट, रिसर्च इन्जिन, केट तथा अन्तरिक्षयान पठाइरहेका छौँ । ती पनि त दुर्घटनाका सिकार हुन्छन् । यस्तो दुर्घटना भएर सखाप भइसकेपछि त्यसको फोहोर कहाँ जान्छ होला ?', 'यहीँ प्रश्नले येंगलाई एउटा अनुसन्धान परियोजनामा काम गर्ने सोँच पैदा भयो ।', 'अन्तरिक्षको फोहोर', 'येंगका अनुसार अन्तरिक्षमा धेरै स्याटेलाइटको फोहोर जम्मा भएको छ । यो फोहोरले पृथ्वीको चक्कर काटिरहेको छ । यस्तोमा यदि कुनै नयाँ स्याटेलाइट उक्त फोहोरसँग ठोक्किएमा त्यसले केवल करोडौँको नोक्सान मात्र पुर्याउँदछ अनुसन्धान परियोजनालाई पनि अधुरो बनाइदिन्छ ।', 'येंगको अनुसन्धान अनुसार अहिले अन्तरिक्षमा फोहोरका करिब ५ लाख टुक्राले पृथ्वीको परिक्रमा गरिरहेका छन्। ती फोहोरका टुक्रामध्ये कुन कति पुराना छन् भन्ने कुरा पत्ता लगाउने कोसिसमा छन् येंग ।', 'पृथ्वीको परिक्रमा गरिरहँदा त्यसको स्थितिमा कति तथा कस्तो परिवर्तन आउँदछ, यसैको आधारमा यो बताउन सकिन्छ कि आउँदा दिनमा उक्त फोहोरका टुक्राको स्थिति के हुन्छ र यी फोहोरबाट बचाउने गरी कसरी पृथ्वीबाट स्याटेलाइट प्रक्षेपण गर्न सकिन्छ ।', 'आफ्नो अनुसन्धानले आगामी दिनमा अन्तरिक्षयान तथा स्याटेलाइट ठोक्किने घटनालाई रोक्न सकिने उनको दाबी छ ।', 'केवल गणित र विज्ञान मात्र पढाइ होइन', 'अहिले येंग आफ्नो कामसँगै कलेजमा अध्ययन गरिरहेकी छन् । उनी संगीतकी शौखिन हुन् । रोमान्टिक गीतहरु उनलाई मन पर्छ । उनी कलाप्रेमी हुन् । उनका अनुसार पढाइको अर्थ केवल गणित वा विज्ञान पढ्नुमात्र होइन । जिन्दगीका लागि रचनात्मक काम पनि आवश्यक छ । संगीत तथा कलाको माध्यमबाट जीवन नयाँ रंग भर्न सकिन्छ भने गणितका गुणा, भाग र विज्ञानका फर्मुलाले मानिसको दिमागमा पढ्ने तथा बुझ्ने क्षमताको विकास गर्दछ ।', 'येंगका अनुसार, विश्व ब्रह्माण्डबारेमा नयाँ दृष्टिकोण बन्दछ । तर जीवनको सही अर्थ बुझ्नका लागि भौतिक विज्ञानलाई बुझ्नु आवश्यक छ ।', 'बीबीसी']"
"हनुमानढोका, पशुपति, स्वयम्भु, बाैद्ध, बालाजु र शंखपार्कमा फ्री वाइफाइ सेवा","['१८ चैत, काठमाडौं । काठमाडौं महानगरपालिकाले विभिन्न महत्वपूर्ण सार्वजनिक स्थानमा फ्रि वाइफाइ सेवा दिने भएको छ । त्यसका लागि महानगरपालिका र इन्टरनेट सेवा प्रदायक कम्पनी वर्ल्ड लिंक कम्युनिकेशनबीच आइतबार सम्झौता भएको छ ।', 'हनुमानढोका दरबार क्षेत्र, पशुपतिनाथ क्षेत्र, स्वयम्भु, बालाजु र शंखपार्कमा निःशुल्क वाइफाइ सेवा सुरु गर्ने सम्झौता भएको हो । सम्झौतापत्रमा काठमाडौं महानगरका प्रमुख विद्यासुन्दर शाक्य र वर्ल्ड लिकंंका निर्देशक विजयकुमार जलानले हस्ताक्षर गरे ।', 'अब कम्पनीले २ महिनाभित्र तोकिएका स्थानमा निःशुल्क वाइफाइ जडान गर्ने गर्नेछ । यो कार्यमा लाग्ने सबै लगानी वर्ल्ड लिंकले नै गर्नेछ ।', 'यो सेवा सुरु भएपछि प्रत्येक सेवाग्राहीले एक दिनमा ३० मिनेट निःशुल्क सेवा पाउनेछन् । वाइफाइ अन गरेपछि स्वतः कनेक्ट हुने गरी व्यवस्था मिलाइनेछ ।', 'वाइफाइ जडान सम्बन्धी गरिएको अध्ययन अनुसार एक पटकमा वाइफाइका प्रयोगकर्ताको न्युनतम संख्यालाई आधार मानेर हरेक स्थानमा १० एमविपिएस व्याण्डविथ क्षमताको सेवा जडान हुनेछ ।', 'जसमा पशुपति क्षेत्रमा एक्सेस प्वाइन्ट ११ वटा हुनेछन् भने बौद्धमा ४ वटा, शंखपार्कमा २ वटा, वालाजु वाइसधारा उद्यानमा ७ वटा, स्वयम्भूमा ५ वटा र वसन्तपुरमा ९ वटा प्वाइन्ट हुनेछन् ।', 'प्रयोगकर्ताको दृष्टिले पशुपति क्षेत्रमा एक पटकमा २०० देखि ७०० जनासम्मले वाइफाइ प्रयोग गर्ने अध्ययनले देखाएको छ भने बौद्धमा २५० जनादेखि ५०० जना, शंखपार्कमा ५० देखि २०० जना, बालाजुमा २०० देखि ७०० जना, स्वयम्भूमा २०० देखि ३०० जना, बसन्तपुरमा २०० देखि ३०० जनासम्मले सेवा लिनेछन् ।', 'यसको प्रभावकारिता हेर्न महानगरको सूचना प्रविधि महाशाखा प्रमुखको संयोजकत्वमा सार्वजनिक निजी साझेदारी एकाइबाट १ जना र सम्बन्धित पक्षका प्रतिनिधि १ जना रहने गरी अनुगमन समिति हुने व्यवस्था गरिएको छ ।']"
"पृथ्वीमा खस्दैछ चीनको स्पेस स्टेशन, तर कहाँ ?","['काठमाडौं । चीनको ‘स्पेस स्टेशन’का अवशेष चाँडै पृथ्वीमा खस्ने बैज्ञानिकहरुले बताएका छन् । वैज्ञानिकहरुले स्पेस स्टेशन पृथ्वीको कतातिर खस्छ भनेर निगरानी बढाइरहेका छन् ।', 'द तियाँगोंग-१ चीनको महत्वकांक्षी अन्तरीक्ष कार्यक्रमको हिस्सा हो । यसलाई सन २०२२ मा अन्तरीक्षमा मानव स्टेशन स्थापित गर्ने लक्ष्यको पहिलो हिस्सा मानिएको थियो ।', 'सन २०११ मा अन्तरीक्षमा पठाइएको उक्त स्टेशनले पाँच वर्षसम्म राम्रै काम गरेको थियो । पाँच वर्षमा काम गरेपछि पृथ्वीमा झर्ने अनुमान गरिएको थियो । अहिले कहाँ कुन समयमा झर्ने हो पत्ता लगाउन मुस्किल भएको छ किनकी अहिले यो यन्त्र नियन्त्रण बाहिर छ ।', 'एक अनुमानअनुसार ३० मार्चदेखि दुई अप्रिलसम्म यो यन्त्र जमीनमा झर्न सक्छ । धेरै स्पेस स्टेशन अन्तरीक्षमै जलेर नष्ट हुन्छन् ।', 'कहाँ झर्छ ?', 'चीनले सन २०१६ मा द तियाँगोंग-१ सम्पर्कविहीन भएको र नियन्त्रण बाहिर गएको पुष्टि गरेको थियो । द युरोपियन स्पेस एजेन्सीको भनाइअनुसार यो क्रमशः पृथ्वीको नजिक आउँदै छ ।', 'द अष्ट्रेलियन सेन्टर फर स्पेस इन्जिनियरिङ रिसर्चका उपनिर्देशक डा एलियास अबाउटेनियसले बीबीसीसँग कुरा गर्दै भनेका छन्, ‘जब यो पृथ्वीको १०० किलोमिटर नजिक आउँछ, गर्मी चढ्दै जान्छ र धेरैजसो स्पेस स्टेशन जलेर नष्ट हुन्छ ।’', 'यो स्पेस स्टेशनको बारेमा चीनले केही जानकारी नदिएकाले स्वरुपको बारेमा पनि धेरैलाई जानकारी छैन ।', 'चिन्तित हुन जरुरी छैन', 'विभिन्न अनुसन्धान अनुसार वातावरणमा गुज्रिँदा ८.६ टनको अधिकांश हिस्सा आफै नष्ट भएर जान्छ । इन्धन ट्याङ्की र रकेट इन्जिन पुरै नजल्न पनि सक्छ र, बचेका टुक्राहरु पृथ्वीमा खस्छन् ।', 'तर त्यसले पनि त्यति धेरै हानी नपुर्\u200dयाउने विभिन्न वैज्ञानिकले बताएका छन् । बाँकी बचेका टुक्रा चट्याङको शैलीमा खस्ने भन्दै वैज्ञानिकले त्यसबाट मानवीय क्षतिको सम्भावना कम हुने बताएका छन् ।', 'द यूरोपियन स्पेस एजेन्सीका प्रमुख होलगर क्रेगले भने, ‘मेरो अनुमानअनुसार यसबाट क्षतिको आशंका चट्याङ् जत्तिकै हुन्छ । चट्याङ पर्दा क्षतिको आशंका निकै कम हुन्छ ।’', 'के सबै पृथ्वीमा खस्छ ?', 'डा. एलियाश भन्छन् धेरै अवशेष पृथ्वीतर्फ आउँछन् र यी समुद्रमा वा आवादी इलाका भन्दा माथि नै जलेर खरानी हुन्छन् ।', 'स्पेश स्टेशन र क्राफ्टबीच सन्चार कायम भयो भने यसलाई चाहेको ठाउँमा खसाल्न सकिन्छ ।', 'यसलाई दक्षिण प्रशान्त महासागरमा अस्ट्रेलिया, न्यूजील्याण्ड र दक्षिण अमेरिकाको बीचमा खसालिन्छ । १५ सय वर्ग किलोमिटरको यो क्षेत्रलाई स्पेस क्राफ्ट र स्याटलाइटको मसानघाट पनि भनिन्छ ।']"
एप्पलका सिइओ भन्छन्- फेसबुकलाई लगाम लगाउन ढिलो भैसक्यो,"['फेसबुकले आफूलाई धेरै पहिले नै नियमन गर्नु पर्दथ्यो, तर अब ढिला भैसकेको छ । यो भनाइ एप्पलका प्रमुख कार्यकारी अधिकृत टिम कुकको हो ।', 'रिकोड र एमएसएनबीसीलाई दिएको एक अन्तर्वार्तामा कुकले प्रयोगकर्ताका डाटालाई पैसा कमाउनका लागि दुरुपयोग गरेको भन्दै फेसबुकका प्रमुख कार्यकारी अधिकृत मार्क जुकरबर्गलगायतका फेसबुकका अधिकारीहरुको आलोचना गरेका छन् ।', 'फेसबुकलगायतलाई प्रयोगकर्ताका निजी आँकडाको प्रयोग गरी मानिसहरुको विस्तृत प्रोफाइल तयार गर्न तथा विभिन्न स्थानहरुबाट जानकारी एकत्रित गरी त्यसलाई एकसाथ जोड्ने कार्यमा लगाम लगाउनुपर्ने उनको भनाइ छ । उनी भन्छन्, ‘मलाई थाहा छ, सबैभन्दा उत्तम नियमन भनेको आत्म नियमन हो । तर मलाई लाग्छ हामी धेरै ढिलो भैसकेका छौँ ।’', 'कुक भन्छन्, ‘साँचो कुरा के हो भने हामी ग्राहकका डाटा बिक्री गरी अर्बाैं खर्बौँ डलर कमाउन सक्दछौँ, यदि हामीले आफ्ना ग्राहकलाई उत्पादनको रुपमा लिने हो भने । हामीले यसो नगर्ने बाटो रोज्यौँ ।’', 'यदि तपाइँ जुकरबर्गको अहिलेको अवस्थामा भएको भए के गर्नुहुन्थ्यो भनी सोधिएको प्रश्नमा कुकले आफू कहिल्यै पनि त्यस्तो अवस्थामा नपुग्ने दाबी गरे ।', 'कुकले यसअघि पनि डाटा सुरक्षाका सन्दर्भमा सख्त कदम उठाउने विषयमा जोड दिँदै आएका थिए । कुकका अनुसार अवस्था यति खराब भैसकेको छ कि अब राम्रोसँग तयार गरिएको कानूनको आवश्यकता छ ।', 'एजेन्सीको सहयोगमा']"
"फेसबुक छाड्दै दिग्गज कम्पनीहरु, कस कसले छाडे ?","['सन् २०१६ मा अमेरिकी राष्ट्रपति चुनावी अभियानमा फेसबुक प्रयोगकर्ताका डाटालाई अनधिकृत रुपमा प्रयोग गरिएको खुलासा भएसँगै विवादमा फसेको फेसबुकका प्रमुख मार्क जुकरबर्गले विश्वभरका प्रयोगकर्तासँग गल्ती स्वीकार गर्दै माफी मागेका छन् ।', 'तर जुकरबर्गका दुख सुरु भएको देखिएको छ, किनकी एक पछि अर्को गर्दै विश्वका दिग्गज कम्पनीहरुले फेसबुकलाई छाड्दै गएका छन् ।', 'टेस्ला कम्पनीका प्रमुख एलन मस्कले आफ्नो फेसबुक पेज डिलिट गरेका छन् । साथै उनले आफ्नो कम्पनी स्पेस एक्स र टेस्लाको फेसबुक पेज पनि डिलिट गरिदिएका छन् ।', 'टेस्ला र स्पेस एक्सको सिको गर्दै अन्य कम्पनीहरुले पनि फेसबुकसँग सम्बन्ध विच्छेद गर्ने निर्णय गरिसकेका छन् ।', 'यद्यपि फेसबुकसँग ती कम्पनीहरुको दूरी स्थायी नभएको हुँदा यसले फेसबुकलाई ठूलो प्रभाव नपार्ने ठानिएको छ ।', 'उता इन्टरनेट ब्राउजर कम्पनी मोजिलाले बुधबार एक ब्लगपोष्टमार्फत आफुले फेसबुकसँग एउटा विश्राम लिन थालेको घोषणा गर्\u200dयो ।', 'फायरफक्स ब्राउजर बनाउने यो कम्पनीले आफ्नो फेसबुक विज्ञापनलाई केही समयसम्मका लागि रोक्ने बताएको छ र अबदेखि उसले आफ्नो फेसबुक पेजमा पनि केही पोष्ट गर्नेछैन ।', 'यद्यपि मोजिलाले आफ्नो पेज डिलिट गरेको छैन । यदि फेसबुकले आफ्नो प्रयोगकर्ताको डाटा सुरक्षाका लागि कुनै दहि्रलो कदम उठाएमा वा गोपनियता सेटिंग्समा सुधार गरेमा आफु पुनः फेसबुकमा सक्रिय हुने संकेत उसले गरेको छ ।', 'त्यस्तै जर्मन बैंक Commerzbank ले पनि फेसबुकमा विज्ञापन दिन छाडेको छ र आफू र डाटा सेक्योरिटीलाई लिएर चिन्तित रहेको जनाएको छ ।', 'स्पीकर्स लगायतका अन्य विद्युतीय सामाग्री बनाउने कम्पनी Sonos ले पनि फेसबुक, इन्स्टाग्राम, गुगल तथा टि्वटरबाट एक हप्ताका लागि विज्ञापन फिर्ता लिने घोषणा गरेको छ ।', 'यद्यपि यी सबै कारवाहीहरु अस्थायी हुनसक्छन् । तथापि फेसबुकका लागि यो निकै ठूलो चिन्ताको विषय हो । पछिल्लो एक हप्तायता जुकरबर्गको संसारभर आलोचना भैरहेको छ । यस हप्ता फेसबुकको शेयर मूल्यमा १४ प्रतिशतले गिरावट आएको छ ।', 'Deletfacebook अभियान र दिग्गज कम्पनीहरुले फेसबुकसँग दूरी बनाउने घोषणा गरेसँगै लाग्दैछ फेसबुकका लागि अहिले दिन राम्रा छैनन् र तत्कालै अवस्था सुध्रने पनि देखिएको छैन ।', 'एजेन्सीको सहयोगमा']"
फेसबुकको नयाँ फिचर : अब भूपू मायालुका तस्वीर देख्नुपर्ने छैन,"['', 'फेसबुक संसारको सबैभन्दा चर्चित सामाजिक सञ्जाल यसकारण रहिरहेको छ कि यसले बेलाबेलामा प्रयोगकर्ताको आवश्यकता अनुसार फिचरहरु थप्ने र सुधार गर्ने गरिरहन्छ ।', 'यसले समय समयमा सुधार र थप गरेको फिचरले प्रयोगकर्ताहरुलाई पक्कै लाभ पुर्\u200dयाएकै होला ।', 'पछिल्लो पटक फेसबुकले फेरि एउटा नयाँ फिचर थप गरेको छ, जसको नाम दिइएको छ टेक अ ब्रेक ।', 'यदि तपाईको भर्खरै ब्रेक अप भएको छ र आफ्ना पूर्व प्रेमी वा प्रेमिकाको सम्झना दिलाउने वा ऊसँगको सम्बन्ध देखिने पोस्टहरु लुकाउन चाहनुहुन्छ भने अब सजिलै सक्नुहुन्छ । फेसबुक टिमले प्रयोगकर्ताले कुनै समय आफ्नो पार्टनरको प्रोफाइलमा राखेका पोस्टहरुले पछि ब्रेकअप भएपछि हैरान भएको पाएपछि यो नयाँ फिचर थप गरेको हो ।', 'टेक अ ब्रेकले तपाईलाई पूर्वप्रेमी वा प्रेमिकाको पोस्\u200dट, फोटो र उसलाई ट्याग भएका सामग्री कसैले हेर्न नमिल्ने गरी लुकाउने सुविधा दिन्छ । यसका लागि ब्लक, अनफ्रेन्ड वा अनफलो गरिरहनुपर्दैन ।', 'टेक र ब्रेकले तपाईको चाहना अनुसार फेसबुकका पोस्\u200dटहरु पूर्वप्रेमी वा प्रेमिकाले नदेख्ने बनाउन, उसलाई ट्याग गरिएका पुराना पोस्टहरु लुकाउन सहयोग गर्नेछ । त्यस्ता पोस्टहरुलाई रेस्ट्रिक्टेड लिस्टमा राखेर पूर्वप्रेमी वा प्रेमिकाले पनि नदेख्ने बनाउन सकिन्छ ।', 'फेसबुकले निम्नस्तर लिंक र स्पामहरु पनि हटाएर महत्वपूर्ण सामग्रीमात्र देखाउने बनाएको छ ।']"
ग्यालेक्सी एस ९ र एस ९ प्लसको बिक्री-वितरण सुरु,"['१३ चैत, काठमाडौं । सामसङले मार्च २३ देखि काठमाडाैं मा प्रि-बुकिङ गरेका ग्राहकहरूलाई ग्यालेक्सी एस ९ र एस ९ प्लसको वितरण सुरु गरेको छ ।', 'मोबाइल शाखाका प्रमुख प्रणयरत्न स्थापितको उपस्थितिमा एस ९ र एस ९ प्लसको अनावरण सामसङको मुहारको रुपमा रहेकी ज्योत्सना योगीद्वारा गरिएको थियो ।', '“मैले पछिल्ला केही दिनदेखि ग्यालेक्सी एस ९ प्लस को प्रयोग गरिरहेकी छु र असाध्यै खुसी छु। ग्यालेक्सी एस ९ र एस ९ प्लस एक सुन्दर स्मार्टफोन हो , जुन मेरो व्यक्तित्वसँग मेल खान्छ र मलाई एक फरक पहिचान दिएको छ । मलाई यसको क्यामेरा, एआर ईमोजी र सुपर स्लो-मो फिचर निकै मन परेको छ,’ ज्योत्सना योगीले भनिन् ।', 'ग्यालेक्सी एस ९ र एस ९ प्लस संसारको सर्वाेत्कृष्ट क्यामेरा ड्वल एपरचर लेन्सको विशेषता सहित निर्माण गरिएको हो ।', '“ग्यालेक्सी एस ९ र एस ९ प्लस एक छुट्टै श्रेणीका स्मार्टफोनहरू हुन् । पुनः परिमार्जित गरिएको क्यामेरासँग अब ग्राहकहरूले फोटो तथा भिडियोहरू खिच्दा अरू कुनै स्मार्टफोनबाट पाउन नसक्ने अनुभव पाउनुहुनेछ । सुपर स्लो-मो र एआर ईमोजी जस्ता विशेषताहरूसँग उपभोक्ताहरूले आफूलाई एक नौलो एवं व्यक्तिगत ढंगले प्रस्तुत गर्न सक्नेछन्,” सामसङ मोबाइल फोनका प्रमुख स्थापितले भने ।', 'ग्यालक्सी एस ९ र एस ९ प्लस क्रमशः रु १लाख ४ हजार ९ सय र ९२ हजार ९०० मा उपलब्ध छन् । प्रयोगकर्ताहरूले रु ५००० को क्यासब्याक प्राप्त गरी उक्त फोन प्रभावकारी मूल्य रु ९९,९०० र रु ८७,९०० मा खरिद गर्न सक्ने कम्पनीले जनाएको छ ।', 'लाइल्याक पर्पल, कोरल ब्लू र मिड्नाइट ब्ल्याक गरी तीन रङहरूमा यस नयाँ मोडल उपलब्ध छन् ।', 'सामसङले १२ हप्ताको लागि १२००० जीबी डाटा निःशुल्क प्रदान गर्न एनसेलसँग साझेदारी गरेको छ । शिखर बीमाको सहयोगमा सामसङले आˆना ग्राहकहरुलाई एक वर्षे बीमा पनि प्रदान गर्दछ ।', 'साथै, एस ९ र एस ९ प्लस सजिलो ईएमआई मा उपलब्ध गराउन सामसङले ग्लोबल आई एम ई, नबिल, नेपाल इन्भेस्टमेन्ट बैँक, लक्ष्मी बैँक, मेगा बैँक र कुमारी बैँक जस्ता विभिन्न बैँकहरूसँग साझेदारी गरेको छ ।']"
के फेसबुकको बलमा चुनाब जितेका थिए ट्रम्पले ?,"['यस विषयमा धेरै सनसनीपूर्ण विषयहरु छन्, अनैतिक व्यवहारका आरोप प्रत्यारोप छन्, भावनाहरुका साथ खेलवाड छन् भने तथ्यांकहरुको दुरुपयोगका घटना पनि छन् ।', 'फेसबुक र तथ्यांकहरुको धन्दा गर्ने कम्पनी क्याम्ब्रिज एनालिटिका यो विषयवस्तुको केन्द्रमा छ ।', 'त्यसमाथि मानिसका निजी जानकारी तथा त्यससँग जोडिका डाटाको गलत प्रयोग गरेको आरोप छ ।', 'क्याम्ब्रिज एनालिटिकाले फेसबुकबाट प्राप्त डाटाको सहाराले २०१६ को अमेरिकी राष्ट्रपति चुनाव तथा बेलायतमा ब्रेक्जिटका विषयमा भएको जनमत संग्रहको नतिजालाई प्रभावित गर्ने कोसिस गरेको थियो भनिन्छ ।', 'यस विषयमा क्याम्ब्रिज एनालिटिका र फेसबुक दुबैले आरोप अस्विकार गरेका छन् र कुनै गलत काम नगरेको जिकिर गरेका छन् ।', 'के हो क्याम्ब्रिज एनालिटिका ?', 'क्याम्ब्रिज एनालिटिका एक बेलायती कम्पनी हो । यसको मालिकमा अमेरिकी रिपब्लिकन पार्टीलाई चन्दा दिनेवाला अर्बपति व्यापारी रोबर्ट मर्कर पनि छन् । यो कम्पनीमाथि सन् २०१६ को अमेरिकी राष्ट्रपति चुनावको नतिजालाई प्रभावित गरेको आरोप लागेको छ ।', 'यस कम्पनीले लाखौँ फेसबुक प्रयोगकर्ताको अकाउन्टको जानकारी प्रयोगकर्ताको अनुमति विना प्रयोग गरेको बताइन्छ ।', 'यसका लागि कम्पनीले यस्तो सफ्टवेयर तयार गरेको थियो जसबाट मानिसहरुको राजनीतिक रुझानको अनुमान लगाउन सकिन्छ ।', 'बेलायती समाचार च्यानल न्यूज फोरले डाटा एनालिटिक्स फर्म क्याम्ब्रिज एनालिटिकाका अधिकारीहरुसँग भेट गर्नका लागि आफ्ना एकजना जासूस पत्रकार पठाएका थिए ।', 'डोनाल्ड ट्रम्पलाई अमेरिकी राष्ट्रपतिको चुनाव जिताउनमा क्याम्ब्रिज एनालिटिकाको भूमिका रहेको बताइन्छ ।', 'क्याम्ब्रिज एनालिटिकाका प्रमुख एलेक्जेन्डर निक्ससँग भेट गर्ने क्रममा जासूस पत्रकारले आफुलाई एक श्रीलंकाली व्यापारीको रुपमा प्रस्तुत गर्दै आफुले देशको स्थानीय चुनाव प्रभावित गर्न चाहेको बताए । व्यापारीको भेषमा प्रस्तुत भएका पत्रकारका सामुन्ने कम्पनी प्रमुख निक्सले आफ्नो कम्पनीले कसरी राजनीतिक विरोधीहरुलाई नोक्सान पुर्याउने काम गर्न सक्दछ भन्ने प्रष्ट रुपमा बताएका थिए । राजनेताको छवि ध्वस्त पारिदिनका लागि अभियान चलाउने देखि कल गर्लको साथमा पक्राउन वा घुस रकम सहित क्यामराको अगाडि रंगेहात पक्राउने खेल समेत खेल्नसक्ने उनले बताएका थिए ।', 'कम्पनी प्रमुखको यस्तो भनाई सम्बन्धी न्यूज फोरको समाचार दाबीलाई क्याम्ब्रिज एनालिटिकाले भने अस्विकार गर्दै आएको छ । नियतवस फसाउनका लागि न्यूज फोरले पटकथा तयार पारी सम्पादित डकुमेन्ट्री तयार पारेको र कुराकानीको सुरुवात न्यूज फोरका रिपोर्टरले नै गरेको कम्पनीको दाबी छ ।', 'फेसबुकको भूमिका के थियो ?', 'सन् २०१४ मा फेसबुकमा एक क्विजमा प्रयोगकर्तालाई उनीहरुको व्यक्तित्वको बारेमा जान्ने मौका दिइयो ।', 'क्याम्ब्रिज युनिभर्सिटीका प्राध्यापक एलेक्जेन्डर कोगानले यो क्विजको डिजाइन गरेका थिए । यद्यपि युनिभर्सिटीको उक्त क्याम्ब्रिज एनालिटिका कम्पनीसँग कुनै सम्बन्ध छैन ।', 'त्यस समय फेसबुकमा चलिरहेका एप्स तथा गेम्समा यो कुरा सामान्य थियो की क्विजमा भाग लिइरहेका व्यक्तिको जानकारीका अलावा उसका साथीहरुसँग सम्बन्धित डाटा पनि लिइन्थ्यो ।', 'यद्यपि फेसबुकले अहिले धेरै परिवर्तन ल्याइसकेको छ र डाटा डेभलपर्स अब यस प्रकारले प्रयोगकर्ताका डाटा एकत्रित गर्न पाउँदैनन् ।', 'क्याम्ब्रिज एनालिटिकाका लागि काम गरिसकेका क्रिस्टोफर वाइलीको आरोप छ की उक्त क्विजमा २ लाख ७० हजार जनाले भाग लिए र झण्डै ५ करोड मानिससँग सम्बन्धित डाटा उनीहरुको इच्छा विपरित एकत्रित गरियो ।', 'यी मध्ये धेरै मानिस अमेरिकी नागरिक थिए वा क्विजमा भाग लिने मानिसका फ्रेण्ड लिस्टमा थिए ।', 'क्रिस्टोफर वाइलीको दाबी छ की उक्त डाटा क्याम्ब्रिज एनालिटिकालाई बेचिएको थियो र ती मानिसहरुको राजनीतिक रुझानको आधारमा ट्रम्प समर्थक प्रचार सामाग्री फेसबुक विज्ञापनको माध्यमबाट ती मानिससम्म पूराइयो ।', 'क्याम्ब्रिज एनालिटिका यी आरोप अस्विकार गर्दछ । ट्रम्पको चुनावी अभियानका क्रममा उपलब्ध गराइएका सेवामध्ये यी कुनैपनि सामेल नरहेको उसको भनाई छ ।', 'के त्यो फेसबुकको नियमविपरित थियो ?', 'उक्त डाटा त्यस समय फेसबुकको नेटवर्कको प्रयोग गरी एकत्रित गरिएको थियो । केही डाटा डेभलपर्सले यसको फाइदा उठाए । तर फेसबुकसँग आफ्ना प्रयोगकर्तासँग जोडिएका यी डाटा दोश्रो पक्षसँग शेयर गर्ने अधिकार थिएन ।', 'त्यतिबेला क्विजमा भाग लिएका मानिसहरुलाई सायद यो कुराको सुइँको सम्म पनि थिएन की उनीहरुको जानकारीको प्रयोग डोनाल्ड ट्रम्पको चुनावी अभियानमा गरिनेछ ।', 'फेसबुकका अनुसार नियम तोडेको पाइएपछि उसले उक्त क्विज एपलाई हटाएको थियो र क्विज तयार गर्नेसँग प्रयोगकर्ताका डाटाहरु डिलिट गर्ने आश्वासन पनि प्राप्त गरेको थियो ।', 'क्याम्ब्रिज एनालिटिकाले पनि उक्त क्विजका डाटा आफुले प्रयोग नगरेको दाबी गर्दै आएको छ ।', 'फेसबुक तथा बेलायतका सूचना अधिकारी दुबैले यो जान्न चाहन्छन् की के क्विजमार्फत एकत्रित गरिएका युजर्स डाटा वास्तवमै डिलिट गरिएका थिए त ?', 'क्रिस्टोफर वाइली चाहीँ ती डाटा डिलिट नगरिएको दाबी गर्दछन् ।', 'अमेरिकी सिनेटरहरुले फेसबुकका संस्थापक मार्क जुकरबर्गलाई कंग्रेसमा बयानका लागि बोलाएर फेसबुकले प्रयोगकर्ताका डाटालाई कसरी सुरक्षित राख्दछ भनेर सोध्न माग गरेका छन् ।', 'युरोपेली संसदका प्रमुखले फेसबुक प्रयोगकर्ताका डाटाहरुको दुरुपयोगका विषयमा छानविन गर्ने बताएका छन् ।', 'बीबीसी']"
तपाईलाई थाहा छ ? फेसबुकले तपाईलाई कसरी बेचिरहेको छ !,"['७ चैत, काठमाडौं । फेसबुक अहिलेसम्मकै ठूलो संकटसँग जुधिरहेको छ र कम्पनीको पहिलो प्रतिक्रियाले उसलाई कुनै राहत दिएको छैन ।', '२०१६ मा अमेरिकी राष्ट्रपति चुनावमा डोनाल्ड ट्रम्पलाई मद्दत गर्ने कम्पनी क्याम्ब्रिज एनालिटिकाले फेसबुकका ५ करोड युजर्सको निजी जानकारी चोरेको आरोप छ ।', 'फेसबुकका डेटा सुरक्षा प्रमुख एलेक्स स्टमसको प्रस्ताविक विदाइले कम्पनीको देशभरका कार्यालयमा चिन्ता बढेको छ ।', 'अब फेसबुकका प्रमुख मार्क जुकरबर्ग पनि प्रश्नको घेरामा आएका छन् ।', 'जब रुसले फेसबुकको प्रयोग गरेर २०१६ को अमेरिकी चुनाव प्रभावित गरेको आरोप लागेको थियो, त्यसबेला मार्क जुकरबर्गले यसलाई ‘पागल’ कुरा बताएका थिए ।तर, केही महिनापछि उनले फेसबुकमा भाइरल हुने गरेको गलत खबर रोक्ने उपायको घोषणा गरे ।', 'यस पटक च्यानल ‘४ न्यूज’को अन्डरकभर रिपोर्टिङ र द न्यूयोर्क टाइम्सको खबरमा प्रतिक्रिया दिँदै उनले भनेका छन् कि लाखौं डेटा जम्मा गरेर थर्ड पार्टीलाई दिएको छ । तर, यो डेटा उल्लंघनको दायरामा आउँदैन ।', 'फुसबुक र क्याम्ब्रिज एनालिटिका दुबैले कुनै पनि प्रकारको गडबडी र नियम उल्लंघन अस्वीकार गरेका छन् । यदि यो डेटा सुरक्षा उल्लंघन होइन र यो कम्पनीको चिन्ताको विषय होइन भने दुई अर्ब फेसबुक युजर्सका लागि चिन्ताको विषय हो ।', 'फेसबुकले अप्रत्यासित रुपमा कमाई गरेका छन् र जुकरबर्ग विश्वकै धनी मानिस बनेका छन् । धेरै युजरलाई यो थाहा छैन कि सोसल मिडिया कम्पनी उनको बारेमा कति जानकारी राख्छन् । फेसबुकको बिजनेस मोडल उसको डाटाको गुणस्तरमा आधारित हुन्छ । फेसबुकले डाटा विज्ञापनदातालाई बेच्छ ।', 'विज्ञापनदाताले स्मार्ट म्यासेजिङको माध्यमबाट प्रभावित पार्छ र आफ्नो सामान बेच्न खोज्छ ।', 'द टाइम्स लेख्छ, ‘अहिले जे भइरहेको छ, त्यो यसकारण हो कि फेसबुकले सामान मात्र होइन, राजनीति पनि बेचिरहेको छ ।हाम्रो सोचलाई प्रभावित पार्न स्मार्ट म्यासेजिङको प्रयोग गर्न चाहन्छन् ताकि हामीले कुनै खास उम्मेदवारलाई मत दिऔं । उनीहरुले यसको प्रयोग आम सहमतिलाई कमजोर बनाउन र सत्यलाई लुकाउन पनि प्रयोग गर्ने गरेका छन् ।’']"
"टेलिकमबाट ब्यालेन्स सापटी सेवा सुरू, अब फोन नकाटिने","['१६ चैत, काठमाडौं । नेपाल टेलिकमको मोबाइलमा कुरा गर्दागर्दै ‘ब्यालेन्स’ सकिएर फोन काटिने समस्या अब समाधान भएको छ । नेपाल टेलिकमले शुक्रबारदेखि सापटी लिन मिल्ने सेवाअन्तर्गत आफ्ना\xa0 नमस्ते प्रिपेड मोबाइल प्रयोगकर्तालाई यस्तो सुविधा प्रदान गरेको हो ।', 'टेलिकममा शुक्रबार आयोजित एक कार्यक्रमकाबीच सञ्चार राज्यमन्त्री गोकुल बास्कोटाले ‘नमस्ते क्रेडिट सेवा’को उदघाटन गरे ।', 'अब ग्राहकले ५ रूपैयाँदेखि ४० रूपैयाँसम्म सापटी ब्यालेन्स पाउनेछन् । ब्यालेन्स सकिएका सबै प्रिपेड ग्राहकमा यो सेवा स्वतः लागू हुनेछ ।', 'ग्राहकले यसअघि खर्च गरेकाे ब्यालेन्स रकमका अाधारमा ग्राहकलार्इ छुट्टाछुट्टै रकम बराबरकाे सापटी सेवा दिन सुरू गरिएको छ ।', 'नमस्ते क्रेडिट सेवा लिन प्रयोगकर्ताले आफूले कति रकम बराबरको सेवा लिन सकिन्छ भन्ने जानकारी पाउन आफ्नो मोबाइलमा status टाइप गरी १४७७ मा एसएमएएस पठाउनुपर्ने हुन्छ ।', 'यो सुविधाअन्तर्गत पाँच रुपैयाँदेखि ४० रुपैयाँसम्मको ‘क्रेडिट टक टाइम’ को सुविधा प्रदान गर्ने टेलिकमले जनाएको छ ।', 'सेवा स्वत एक्टिभ हुने भएकाले यो लिन नचाहनेले stop टाइप गरी १४७७ मा एसएमएस पठाउन सक्नेछन् ।', 'ग्राहकले ब्यालेन्स सकिएपछि प्रयोग गरेको ‘टक टाइम’ बराबरको पैसा भने पछि रिचार्ज गरेपछि प्राप्त ‘ब्यालेन्स’बाट काटिने टेलिकमले जनाएको छ ।', 'यो सुविधामा ग्राहकपिच्छे फरक-फरक रकमको सीमा तोकिएको छ ।', 'यो सुविधा टेलिकमको प्रिपेडमा मात्रै लागू गरिएको हो । नेटवर्कमा सीम ‘एक्टिभ’ भएको तीन महिना पुगेकाले मात्रै यो सेवा पाउनेछन् ।', 'सापटीबापत पाइने रकम डाटा र एसएमएसमा पनि प्रयोग गर्न सकिनेछ ।']"
सावधान ! यसरी हुन्छ तपाइँको ह्वाट्सएपको जासूसी,"['अहिले ह्वाट्सएपमा विश्वभरका अर्ब भन्दा बढि प्रयोगकर्ता छन् । जसका माध्यमबाट टेक्स्ट, इमेज, भिडियो तथा अन्य सामाग्रीहरु आफ्ना साथीसँग शेयर गर्दछन् ।', 'यद्यपि मानिसहरुलाई लाग्छ की ह्वाट्सएपबाट अत्यन्तै गोप्य तरिकाले सन्देश शेयर गर्न सजिलो छ । त्यसैले ह्वाट्सएपले लास्ट सिन अर्थात् पछिल्लोपटक ह्वाट्सएप लगइन गरेको समयलाई हाइड गर्ने फिचर पनि ल्याएको छ । जसबाट तपाइँ मानिसहरुको नजरबाट बच्न सकन्हुन्छ ।', 'तर ह्वाट्सएपमा मानिसहरुको नजरबाट बच्न यति सजिलो नहुने रहेछ । अहिले एउटा यस्तो एप आएको छ जसका माध्यमबाट तपाइँको कन्ट्याक्ट लिस्टमा रहेको जुनसुकै मानिसले तपाइँक्ो ह्वाट्सएप क्रियाकलापमा जासूसी गर्न सक्दछ । चाहे तपाइँ लास्ट सिन हाइड गर्ने लगायतका सेक्योरिटी फिचरहरु प्रयोग गरेको किन नहुनुस् ।', 'उक्त एपको नाम हो, च्याटवाच । नाम अनुसारकै काम छ यसको, ह्वाट्सएपमा भएका च्याटको निगरानी गर्ने ।', 'यो एपले तपाइँ कहिले ह्वाट्सएपमा अनलाइन हुनुहुन्छ भन्ने जानकारी दिन्छ । ह्वाट्सएपको पब्लिक अनलाइन र अफलाइन स्टेटस फिचरको प्रयोग गर्दछ । यसका माध्यमबाट तपाइँ दिनहुँ कतिबेला अनलाइन हुनुहुन्छ भन्ने कुरा अर्को मान्छेले थाहा पाउन सक्दछ ।', 'यो एपको मद्धतले कुनै व्यक्तिले अरु कुनै मानिससँग आपसमा च्इाट गरिरहनुभएको छ की छैन भन्ने कुरा पनि थाहा पाउन सकिन्छ ।', 'यो एप कम्पनीको वेबसाइटमा लेखिए अनुसार च्याटवाचको प्रयोग गरी तपाइँले आफ्ना मित्र, परिवार तथा कामदारहरुको ह्वाट्सएपमा हुने अनलाइन/अफलाइन एक्टिभिटीमा नजर राख्न सक्नुहुन्छ । कहिले अनलाइन भयो ? कहिले सुत्यो ? कतिबेला सम्म सुत्यो ? आदिजस्ता निजी कुराहरुमा पनि निगरानी गर्न सम्भव हुन्छ । एजेन्सीको सहयोगमा']"
"पोखरा महानगरपालिकामा फेसबुक प्रतिबन्ध, चलाए कारबाही","['१८ चैत, पोखरा । पोखरा लेखनाथ महानगरपालिकाले कार्यालय समयमा फेसबुक चलाउन प्रतिबन्ध लगाएको छ । कार्यालय समयमा फेसबुकलगायत सामाजिक सञ्जालमा भुलेर सेवा प्रवाहमा समस्या परेको भन्दै महानगरले कर्मचारीलाई फेसबुकमा प्रतिबन्ध लगाएको हो ।', 'मोबाइल, ल्यापटप र डेस्कपटमा कर्मचारीले फेसबुक चलाउँदा सेवा प्रवाह नै प्रभावित भएको गुनासो आएपछि मेयर मानबहादुर जिसीको निर्देशनमा फेसबुक बन्द गरिएको हो । ‘कार्यालय समयमा काम गर्ने हो, फेसबुक चलाएर बस्ने होइन,’ मेयर जिसीले भने, ‘फेसबुकले सेवा प्रवाहमै समस्या नपारोस् भनेर बन्द गराएका हौं ।’', 'बिहान सवा १० बजेदेखि ४ बजेसम्म महानगरको कार्यालयमा जोडिएको इन्टरनेटबाट फेसबुक नचल्ने बनाइएको सूचना प्रविधि अधिकृत अशोक द्वारेले जानकारी दिए ।', 'उनका अनुसार आइतबारबाट नै समयमा फेसबुक नचल्ने बनाइएको छ । कार्यालय समयमा फेसबुक चलाएको पाइए कर्मचारीलाई कारबाही गरिने महानगरपालिकाले जनाएको छ ।', 'व्यक्तिसँग भएको निजी मोबाइल डाटाबाट फेसबुक चल्न सक्ने भएकाले, तोकिएको सयममा कर्मचारीले फेसबुक चलाएको पाइए तत्काल कारबाही गरिने मेयर मानबहादुर जिसीले बताए । इन्टरनेटको राउटरमै फेसबुक ब्लक गरिएको हो ।']"
कारवाहीमा परे यूटीएल र स्मार्ट टेलिकम,"['४ चैत, काठमाडौं । युनिफाइड लाइसेन्स लिएर पनि तोकिएअनुरुप सेवा विस्तार गर्न नसकेपछि यूटीएल र स्मार्ट सेललाई कारवाहीमा परेका छन् ।', 'नेपाल दूरसञ्चार प्राधिकरणले लाइसेन्स लिँदा पेश गरेको रोलअाउट प्लानअनुरुप सेवा विस्तार गर्न नसकेको भन्दै यूटीएल र स्मार्ट टेलिकमलाई ५-५ लाख रुपैयाँ जरिवाना गराएको छ ।', 'युटीएलले लाइसेन्स पाएको लामो समयसम्म पनि सेवा विस्तार नसकेपछि कारवाही गरिएको नेपाल दूरसञ्चार प्राधिकरणले जनाएको छ ।', 'दूरसञ्चार ऐनमा उल्लेखित व्यवस्थाअनुरुप यूटीएललाई जरिवाना गराउने गरी पत्राचार गरिएको प्राधिकरणका प्रवक्ता मीनप्रसाद अर्यालले जानकारी दिए ।', 'युटिएलललाई प्राधिकरणले २०७३ को भदौ २०मा युनिफाइड लाइसेन्स दिएको थियो ।', 'उसले लाइसेन्स लिएको एक वर्षभित्रै ४४ जिल्लामा सेवा विस्तार गर्ने बताएको थियो । उसको स्वीकृत योजनाअनुसार यतिबेला ५४ जिल्लामा सेवा पुग्नुपर्छ ।', 'तर, उसले जीएसएम मोबाइलसहित युनिफाइड सेवाका लागि तयारीसम्म पनि नगरेपछि कम्पनीलाई प्राधिकरणले ६ महिनाभित्र ५४ वटै जिल्लामा सेवा पुर्\u200dयाईसक्न निर्देशन दिएको छ ।', 'कारवाहीमा परेको स्मार्टले पनि गत भदौसम्म निर्धारित ९ जिल्लामा मात्र सेवा विस्तार नगरेपछि कारवाही गरिएको हो । उसलाई ६ महिनाभित्र तोकिएका जिल्लमा सेवा विस्तार गर्न भनिएको छ ।', 'प्राधिकरणको निर्देशन पालना नभए लाइसेन्स खारेजसम्मको कानुनी व्यवस्था छ ।']"
फेसबुकविरुद्ध ब्लाकबेरीले हाल्यो मुद्दा,"['क्यानडाको टेक्नोलोजी कम्पनी ब्लाकबेरीले मंगलबार फेसबुक तथा उसका अन्य दुई भ्रातृ कम्पनीहरु ह्वाट्सएप र इन्स्टाग्रामविरुद्ध मुद्दा दायर गरेको छ ।', 'बौद्धिक सम्पत्ति अर्थात् पेटेन्ट उल्लंघनको आरोप लगाउँदै ब्लाकबेरीले फेसबुकविरुद्ध मुद्दा हालेको हो ।', 'फेसबुक, ह्वाट्सएप र इन्स्टाग्रामले आफ्नो ब्लाकबेरी मेसेन्जरको प्रविधि तथा फिचर्स हुबहु नक्कल गरेको दाबी ब्लाकबेरीको छ ।', 'ब्लाकबेरीले अमेरिकाको लस एन्जल्स संघीय अदालतमा पेटेन्ट उल्लंघनको मुद्दा दर्ता गरेको हो ।', 'कम्पनीले विज्ञप्ती जारी गर्दै भनेको छ– फेसबुक, ह्वाट्सएप तथा इन्स्टाग्रामले ब्लाकबेरीको आविष्कार तथा प्रविधिलाई नक्कल गरी मोबाइल मेसेजिंग एप बनाएको छ । यी सबैले हाम्रा कैयन् इनोभेटिभ सेक्योरिटी फिचर, युजर इन्टरफेस तथा फंक्सनालिटी इन्ह्यान्सिंग जस्ता फिचर्स नक्कल गरेका छन् । साथै, मननीय पक्ष के छ भने फेसबुक, ह्वाट्सएप र इन्स्टाग्रामले मोबाइल मेसेजिंगको दुनियाँमा ढिलो गरी कदम राखेका हुन् ।’', 'ब्लाकबेरीले मुद्दा दर्ता गर्दै फेसबुक विरुद्ध कानूनी कारवाहीको चेतावनी दिएको छ । उसका अनुसार फेसबुक, ह्वाट्सएप र इन्स्टाग्रामले ब्लाकबेरीको बौद्धिक सम्पत्ति अधिकार अर्थात् आइपीआर उल्लंघन गरेका छन् । त्यसैले ती कम्पनीविरुद्ध कानूनी कारवाही गर्नु उसका शेयरधनीहरु प्रतिको दायित्व हो ।', 'यस विषयमा फेसबुकका जनरल काउन्सिल पल ग्रेवालले प्रतिक्रिया दिँदै भनेका छन्, ‘ब्लाकबेरीको तर्फबाट दर्ता गरिएको मुद्दाले कम्पनीको मौजुदा मेसेजिंग बिजनेसको अवस्थालाई दर्शाउँदछ । कम्पनी आविष्कारको मोर्चामा विफल भएसँगै अब अरुको आविष्कारमाथि प्रश्न गरिरहेको छ । हामी यसको विरुद्धमा लड्नेछौँ ।’', 'एजेन्सीको सहयोगमा']"
"बच्चाका लागि स्मार्ट ब्रस : गेम खेल्दै, दाँत माझ्दै","['काठमाडौं । धेरै बालबालिकाहरु ब्रस गर्न अल्छि मान्छन् । तर, गेम खेल्न भने जहिलेसुकै तयार हुन्छन् ।', 'उनीहरुको यही प्रवृत्तिलाई ख्याल गर्दै फ्रेन्च कम्पनी कोलिब्रिले यस्तो ब्रस ल्याएको छ, जसले दाँत माझिरहेको बेला सँगसँगै गेम खेल्न सकिन्छ ।', 'यो डिभाइस मोसन ट्रयाकिङ एपबाट स्मार्टफोनमा जोड्न सकिन्छ । फ्रन्ट क्यामेराको सहायताले यसमा बच्चाबच्चीलाई स्मार्टफोनको बिचमा राख्न सकिन्छ ।', 'यसमा बच्चाबच्चीले १५ वटा फरक-फरक गेम छान्न सक्छन् । साथै यो टुथ ब्रसको सहायताले बाबुआमाले बच्चाहरुको ब्रस गर्ने बानीबारे बुझ्न सक्छन् । यसबाट आफ्नो बच्चाले दिनमा कतिपटक कति समयसम्म ब्रस गरेको छ भन्नेबारेमा जानकारी लिन सकिन्छ ।', 'गेम खेल्नकै लागि धेरैपटक बच्चाहरुले ब्रस गर्छन् कि भन्ने धेरैलाई चिन्ता हुनसक्छ । तर, यो ब्रसले दिनमा तीनपटक भन्दा बढी गेम खेल्न दिँदैन । साथै यसले ब्रस कसरी गर्ने भन्नेबारेमा शिक्षा दिन्छ ।', 'म्यागिकले यही वर्ष ३० अमेरीकन डलरभन्दा कम मूल्यमा यो स्मार्ट ब्रस उत्पादन गर्ने योजना बनाएको छ ।', '\ufeff']"
"कपडा धुने मात्र होइन, अब पट्याउने मेसिन पनि आयो","['अचेलको व्यस्त जीवनमा कसैले पनि घरधन्दामा धेरै समय दिन सक्दैनन् । अझ बालबच्चा हुनेहरूका लागि त समयको व्यवस्थापन थप चुुनौतीपूर्ण हुन्छ ।', 'बच्चाहरू धेरै फोहोर गर्ने भएकाले कपडा धुने, सुकाउने, पट्याउने लगायतका झण्झटले खासगरी आमाहरूलाई सताएकै हुन्छ ।', 'यस्तो अवस्थामा ‘फोल्डी मेट’ तपाईको सहयोगी हुनसक्छ । यसले सर्टलाई मिलाएर पट्याउँछ । ब्लाउज र बच्चाको प्यान्टको टाँकसमेत यसले लगाउँछ ।', 'फोल्डी मेटको नयाँ मोडलले त तौलिया, सिरानीको खोलसमेत पट्याउँछ । पुरानो प्रविधिलाई प्रतिस्थापन गरेर फोल्डी मेट नयाँ विशेषतासहित आएको हो ।', 'फोल्डी मेटको सहायताले तपाईले २० देखि ४० आइटमका कपडा दुईदेखि चार मिनेटभित्र पट्याउन सक्नुहुन्छ । कुनै पुरानो फोटोकपी मेसिनजस्तो फोल्डि मेटलाई तपाईसँग उपलब्ध स्थान जता पनि राख्न सक्नुहुन्छ ।', 'कम्पनीले अहिले यो यन्त्र सार्वजनिक गरिसकेको छैन । सन् २०१९ को अन्त्यसम्ममा युरोपियन होम अप्लाएन्सेस ग्रुप -बीएसएच) सँगको सहकार्यमा यो मेसिन बजारमा ल्याउने तयारी भइरहेको छ ।', 'यसको मूल्य आठ सय ५० अमेरिकी डलरको आसपासमा रहने बताइएको छ ।']"
एप्पलको अफिसमा किन हुँदैछन् कर्मचारी घाइते ?,"['अमेरिकी कम्पनी एप्पलको क्यालिफोर्नियामा बनेको स्पेसशीप स्टाइलको आलिशान कार्यालय भवन एप्पल पार्कमा कर्मचारीहरु घाइते बन्ने क्रम बढेको छ ।', 'भवनमा सिसाका भित्ता तथा ढोकाहरु ठोक्किएर कर्मचारीहरु दिनहुँ घाइते बन्ने गरेको बताइएको छ ।', 'अरबौँको लागतमा बनेको एप्पलको हाइटेक तथा भव्य कार्यालय भवन आफ्नै कर्मचारीहरुका लागि खतरनाक बन्ने देखिएको छ ।', 'काँचले बनेको यो भवनमा कामको सिलसिलामा यताउति हिँड्दा कर्मचारीहरु अल्मलिन्छन् । टल्किने काँचका कारण ढोका बन्द हो की खुल्ला नै हो भन्ने भेउ पाउन गाह्रो हुन्छ र कर्मचारीहरु ढोकाबाट बाहिर निस्कन खोज्दा बेस्सरी काँचको ढोकामा ठोक्किन्छन् । त्यस्तै पारदर्शी भित्ताका कारण पनि झुक्किएर कर्मचारीहरु ठोक्किने गरेका छन् ।', 'अहिलेसम्म केही कर्मचारीहरु घाइते बनेका र ३ जना त गम्भीर अवस्थामा इमर्जेन्सीमै लगेर उपचार गर्नुपरेको बताइएको छ ।', 'सिसाका ढोका तथा भित्तामा ठोक्किएर कर्मचारीहरु नै घाइते हुन थालेपछि अहिले भवनका ढोका तथा आउजाउ गरिने ठाउँम्ाा पर्ने पारदर्शी भित्ताहरुमा पहेँलो स्टिकर टाँस्न थालिएको छ ।', 'चारतले एप्पल पार्क काँचको विशाल भवन हो । नर्मन फोस्टरले यसको डिजाइन गरेका हुन् । यो भवनको काँचमा पारदर्शीपन तथा चमक ल्याउनका लागि काँचलाई विशेष टि्रटमेन्ट गरिएको छ ।', 'यो भवनको लागत झण्डै ५ अर्ब डलर रहेको छ । स्टिभ जब्सले यो कार्यालय भवनको प्रसंसा गर्दै यसलाई विश्वको सर्वोत्तम कार्यालय भवन भनेका थिए । एजेन्सीको सहयोगमा']"
इन्स्टाग्राममा भ्वाइस तथा भिडियो कलिंग फिचर,"['फोटो तथा भिडियो शेयरिंग एप इन्स्टाग्राममा निकट भविष्यमा भ्वाइस तथा भिडियो कलिङ फिचर उपलब्ध हुनेछ ।', 'स्न्यापच्याटलाई माथ दिनका लागि फेसबुकले इन्स्टाग्राममा यस्तो फिचर थप गर्ने योजना बनाएको हो । इन्स्टाग्रामको एपिके भर्सनमा कल तथा भिडियो कलको फिचर्स देखिएको छ ।', 'फेसबुक स्वामित्वको इन्स्टाग्रामले अहिलेसम्म यस विषयमा भने केही बोलेको छैन । तर एपिके भर्सनले इन्स्टाग्राममा आगामी दिनमा थप हुन लागेको फिचर्सलाई संकेत गरेको विश्लेषण गरिएको छ । यो भर्सनमा कुनैपनि फिचरको परीक्षण गर्ने गरिन्छ । परीक्षण सफल भएमा त्यसलाई सबैका लागि उपलब्ध गराइन्छ ।', 'इन्स्टाग्राममा भ्वाइस तथा भिडियो कलिंग फिचर आउन लागेको समाचार यसअघि पनि आएको थियो । ध्भद्यभतबक्ष्लाय ले पनि इन्स्टाग्रामले भिडियो कलिंग सम्बद्ध फिचर्सको परीक्षण गरिरहेको समाचार यसअघि प्रकाशित गरिसकेको छ ।', 'यदि भ्वाइस तथा भिडियो कल फिचर थपिएमा इन्स्टाग्राम अल इन वन एप बन्नेछ । यसले स्न्यापच्याट जस्ता प्रतिस्पर्धी एपलाई कडा टक्कर दिनेछ । कतिपयले इन्स्टाग्रामलाई स्न्यापच्याटका फिचर कपी गर्ने गरेको आरोप पनि लगाउने गरेका छन् ।', 'दुई वर्षअघि फेसबुकले इन्स्टाग्राममा स्टोरिज फिचर पेश गरेको थियो, जुन स्न्यापच्याट सँग मिल्दोजुल्दो छ । एजेन्सी']"
स्मार्ट मास्कः जसले सार्वजनिक ठाउँमा गोप्य फोनवार्ताको सुविधा दिने छ,"['', 'मोबाइल तथा फोनमा कुराकानी गर्दा आफुले बोलेको अरुले नसुनुन् भन्ने धेरैले चाहन्छन् । गोपनियता सँगै कार्यालय समयमा अन्यलाई ‘डिस्टर्ब’ नहोस् भन्ने पनि सबैको चाहना हुन्छ ।', 'गोपनयिता कायम गर्न सानो स्वरमा कुराकानी गर्दा अर्काेतर्फ नसुनिन सक्छ । ठूलो स्वरमा कुराकानी गर्दा नजिकै बसेकाले सुनिहाल्छन् । तर, अब यस्तो मास्क आएको छ, जसले लगाउँदा फोनमा कुराकानी गरेको नजिकै बसेकाले पनि सुुन्दैनन् ।', 'यो हो, ‘हुस्मे मास्क’ जसलाई मोबाइल फोनका लागि पहिलो भ्वाइस मास्कका रुपमा ब्याख्या गरिएको छ ।', 'ब्लुटुथ जोडिएको यो डिभाइस अनुहारमा लगाउन सकिन्छ । यसले बोलेको आवाज बाहिर जान दिदैन । यसको मूल्य २ सय अमेरीकी डलर जति पर्न आउँछ । यो वर्षको अन्त्यदेखि यसको व्यवसायिक उत्पादन थाल्ने यसको उत्पादक कम्पनीको योजना छ । यसमा हावा, पानी समुद्र, चरा, बादर र लोखर्के र आरटु डिटु जस्ता साउण्ड अप्सन रहेका छन् ।', 'साथै यसमा एक्टीभ र प्यासिभ गरि दुईवटा मोड राखिएको छ ।', '']"
नासाको यानमा चढेर सूर्यमा पुगिने दाबी,"['', 'आफुलाई सूर्यमा पुराउने चाहना छ ? यदि छ भने सुनौलो अवसर तपाइँ सामु छ । अमेरिकी अन्तरीक्ष संस्था नासाले अब मान्छेलाई सूर्यमा पुराउँदैछ ।', 'सूर्यलाई मान्छेलाई पूराएर के सामुहिक हत्या गर्न खोजिएको हो ? होइन, नासाले तपाइँलाई सूर्यमा पूराउँदैछ, अर्थात् तपाइँको नामलाई ।', 'आफ्नो नामलाई सूर्यमा पूराउन चाहनेहरुका लागि नासाले आवेदन खोलेको छ । आगामी अप्रिल २७ सम्ममा आवेदन दिन सकिनेछ अनलाइनमार्फत । छनोट हुने नामहरुलाई एउटा माइक्रोचिपमा राखेर नासाले पार्कर सोलार प्रोवमार्फत सूर्यमा पठाउनेछ ।', 'आगामी गृष्मयाममा उक्त यान फ्लोरिडाबाट प्रक्षेपण गरिनेछ । जुन सूर्यको वायुमण्डलभित्र प्रवेश गर्नेछ । अहिलेसम्मका यानहरु पुग्न नसकेको नजिकसम्म उक्त यान पुग्नेछ । अर्थात् सुर्यभन्दा ४० लाख माइल टाढासम्म । उक्त क्षेत्रको तापक्रम २५ सय डिग्री फरेनहाइट रहेको छ । अहिलेसम्म त्यस्तो क्षेत्रमा कुनैपनि वस्तु पठाउन सम्भव छैन ।', 'यद्यपि यो यान सूर्यमा अवतरण चाहीँ गर्नेछैन । किनकी यदि त्यसो गर्न खोजेमा यो पग्लिएर ध्वस्त हुनेछ । तर, सुर्यको अहिलेसम्मकै नजिक यो पुग्नेछ र सूर्यको सबैभन्दा नजिकबाट तस्वीर लिनेछ । साथै, यसको सूर्यको अनुसन्धानका लागि महत्वपूर्ण तथ्यांकहरु उपलब्ध गराउनेछ ।', 'कारको आकारको यान ४ लाख ३० हजार माइल प्रतिघण्टाको गतिमा सूर्यको वायुमण्डलको यात्रा गर्नेछ ।', 'यस परियोजनाका उप प्रबन्धक प्याट्रिक हिलका अनुसार अहिलेसम्म झण्डै २ लाख मानिसले आवेदन गरिसकेका छन् ।', 'आवेदन नि:शुल्क छ । पूराउने होइन त आफुलाई सूर्यमा ? यदि इच्छा छ भनेयहाँ क्लिकगरेर फाराम भरिहाल्नुस् ।एजेन्सी', '']"
अब ह्वाट्सएपका मेसेज एक घण्टाभित्र डिलिट गर्न सकिने,"['लोकप्रिय मेसेजिङ एप ह्वाट्सएपले केही महिना पहिले डिलिट फर एभ्रिवन फिचर लञ्च गरेको थियो ।', 'यस फिचरको माध्यमबाट ह्वाट्सएप प्रयोगकर्ताले भुलवश कसैलाई पठाएका मेसेजहरु ७ मिनेटभित्र डिलिट गर्न पाउँथे ।', 'तर हालै कम्पनीले यस्ता मेसेज डिलिट गर्न मिल्ने समयलाई ७ मिनेटबाट बढाएर एक घण्टा भन्दा बढी पुर्\u200dयाएको छ ।', 'अब ह्वाट्सएपमा पठाएका मेसेज ४ हजार ९६ सेकेण्ड अर्थात् एक घण्टा, ८ मिनेट १६ सेकेण्ड भित्रमा डिलिट गर्न सकिन्छ । यस नयाँ टाइम भर्सन सबैभन्दा पहिले बेटा भर्सनमा देखिएको थियो र यसलाई आइओएस भर्सनमा ल्याइने अपेक्षा पनि गरिएको थियो ।', 'पछिल्लोपटक ह्वाट्सएपले आइओएसका लागि पनि नयाँ अपडेट उपलब्ध गराएको र डिलिट फर एभि्रवन फिचरका लागि टाइम लिमिट १ घण्टा ८ मिनेट १६ सेकेण्डसम्म बढाइएको ह्वाट्सएप बेटा इन्फोले जनाएको छ ।', 'ह्वाट्सएपको यो फिचर ग्रुप तथा व्यक्तिगत दुबै च्याटमा लागू हुने बताइएको छ ।', 'कसरी गर्ने डिलिट ?', 'कुनै पनि मेसेज डिलिट गर्नका लागि प्रयोगकर्ताले उक्त मेसेज सेलेक्ट गर्नुपर्दछ । त्यसपछि च्याट विन्डोमा ट्यापबारमा स्टार, रिप्लाई, कपी, फरवार्ड, इन्फर्मेसन तथा डिलिट जस्ता अप्सन देखिनेछन् ।', 'तपाईंले डिलिट फर एभि्रवन वा डिलिट फर योरसेल्फको विकल्पमध्ये कुनै एक छान्न सक्नुहुन्छ । एक पटक मेसेज डिलिट गरिसकेपछि प्रापकले This Message was deleted भन्ने देख्नेछ भने प्रेषक प्रयोगकर्ताले You Deleted this Message लेखेको देखिनेछ ।', 'ह्वाट्सएपले डिलिट फर एभ्रिवन फिचरको गलत प्रयोग रोक्न Block Revoke Request नामक फिचर पनि जारी गरेको छ ।', '– एजेन्सी']"
"स्मार्ट ऐना, जसले तपाईलाई मेक अप गर्नसमेत सिकाउँछ","['', 'तपाई आफ्नो अनुहार अनुसार कसरी सुहाउँदो मेक अप गर्ने भन्ने चिन्तामा हुनुहुन्छ ? यो कामका लागि तपाई अब ब्यूटीपार्लर गइराख्नु पर्दैन । मेक अप गर्न सहयोग गर्ने स्मार्ट ऐना बजारमा आइसक्यो जसले तपाईको अनुहारको अवस्था बताउनुका साथै मेक अप गर्न पनि सिकाउँछ ।', 'अमेरिकाको लस एन्जलसमा रहेको मरर नामक कम्पनीले एउटा स्मार्ट ऐन बनाएको छ । जो ऐना मात्रै होइन तपाईको मेक अप सहयोगी पनि हो । यसको सुरुवाती मूल्य ९९ डलर वा ७१ युरो तोकिएको\xa0 छ ।', 'यो ऐनाले अनुहार मात्र होइन तपाईको मुटुको धड्कन नाप्न सक्छ । यस ऐनामा जर्मनीको इन्फिनन टेक्नोलोजीज एजीको थ्रीडी क्यामेरा र राडार चिप्स प्रयोग गरिएको छ । ऐनाले तपाई हिँडेका बेला मुटुको गति कति छ भन्ने पनि जानकारी गराउनेछ ।', 'उत्पादकले स्\u200dमार्ट ऐना बिक्रीको सबैभन्दा ठूलो आधार तस्वीर खिचेर मानिसको अनुहारको छालाको विश्लेषण गर्ने विशेषतालाई लिएको छ । यस ऐनाको माथिल्लो भागमा रहेको क्यामेराले एउटा सेल्फी खिच्नेछ र ती विवरणहरुको आधारमा विश्लेषण गर्न थाल्छ । यसले तपाईको अनुहारको छाला कालो, चाउरी परेको, आदि के कस्तो विशेषता छ सबै बताइदिनेछ ।', '‘हाम्रो व्यस्त दैनिकीका कारण हामीलाई हाम्रो मेक अप र छालाको सुरक्षाको तरिकाबारे जानकार हासिल गर्न सक्दैनौं’ यसका संस्थापक जियान झाङले भनेका छन् ‘ त्यसैले हामीले केही नयाँ चिज बनाउने निधो गर्\u200dयौं जसले हामीसँग अन्तर्क्रिया गरोस् र दैनिक प्रयोग गर्न सकियोस् । हामी ऐना प्रयोगकर्तालाई अझै राम्रो बनाउन चाहन्छौं, जति उनीहरु अहिले नै छन् ।’']"
"सास फेर्ने रोबोट, जसले लगाउँछ गहिरो निद्रा","['', 'काठमाडौं । रोबोटसँग सुत्ने कुरा आफैंमा अनौठो लाग्छ । यसबाट तपाईंको पार्टनर रिसाउन सक्छन् ।', 'यो यस्तो\xa0रोबोट हो, जसले तपाईंलाई गहिरोसँग निदाउन मद्दत गर्छ । यो विश्वको पहिलो ‘स्लिप रोबोट’ हो । यसको नाम हो-सोम्नक्स।', 'यो वास्तवमा मानवजस्तो नभइ बदाम आकारको सिरानीजस्तो छ । तर, यसले मानिसको जस्तो अनुभूति दिलाउँछ । सोम्नक्सले तपाईंलाई निदाउन सहयोग गर्नेगरी श्वासप्रश्वासमा सहयोग गर्छ ।', 'यसलाई तपाईंले काखमा राखेर सुत्नु हुन्छ । रोबोटमा भएको बटन थिचेपछि यसले श्वासप्रश्वास लिन थाल्छ । विद्युतको प्रवाह नियन्त्रण गर्न रोबोटमा नरम भाग हुन्छ, त्यसले श्वास तान्ने र फ्याँक्ने काम गर्छ, श्वासप्रश्वास गरेजसरी नै ।', 'तपाईंसँग रहने कुनै मोबाइल सेटको एप्लिकेसनमा रोबोटबाट कति समयमा कति समयसम्म श्वासप्रश्वास गर्ने भन्ने ‘सेट’ गर्न सक्नुहुनेछ ।', 'रोबोटसँग सुत्दा तपाईंलाई आफ्नै पार्टनरसँग सुतेको अनुभूति हुनेछ । रोबोट हल्का कडा र गह्रौं छ, जुन दायाँबायाँ चलाउन केही असहज हुनसक्छ, तपाईं सुतिरहँदा ।', '', 'यसलाई चार्ज गर्नुपर्छ, एकपटक चार्ज गरेपछि आठ घण्टासम्म धान्छ । तपाईंलाई आफ्नो श्वासप्रश्वास रोबोटसँग जोडिएकोजस्तो नलाग्नसक्छ तर, तपाईंलाई असिम आनन्दको अनुभव भने हुनेछ ।', 'रोबोटसँग सुत्दा तपाईंलाई दिनभरीको थकानबाट निकै नै आराम दिनेछ । तपाईंलाई गहिरो निन्द्रा मिल्नेछ ।', 'रोबोटमा स्पिकर पनि हुन्छ, जसबाट तपाईं विभिन्न प्रकारका मिठा धून सुन्दै मस्तसँग निदाउन सक्नुहुन्छ । यस्तो रोबोटलाई तपाईं पाँच सय ३० डलरमा खरिद गर्न सक्नुहुनेछ ।', '']"
लगातार मोबाइल खेलाउँदा मस्तिष्कघात ! बचाउन गरियो अप्रेसन ,"['४ चैत, काठमाडौं । हामी अक्सर मोबाइल फोन खेलाइरहन्छौं । लामो यात्रामा निस्किँदा होस् या कसैलाई कुरेर बसिरहँदा, मोबाइलको स्क्रिनमा आँखा र औंला डुलिरहेका हुन्छन् ।', 'तर यसरी मोबाइलमा लामो समय बिताउनु स्वास्थ्यकै लागि घातक हुने रहेछ । चीनमा लामो समय मोबाइल चलाएकै कारण एक महिलालाई मस्तिष्क घात भएको छ र उनलाई बचाउन अकस्मात शल्यक्रिया नै गर्नुपरेकाे छ ।', '४७ वर्षीया ती महिला रेलमा यात्रा गरिरहेकी थिइन् । यात्राको क्रममा उनी २० घण्टासम्म मोबाइल फोनमा भुलिरहिन् । हेनान प्रान्तको ग्वानझाओबाट यात्राको क्रममा मोबाइल चलाइरहेकी उनी रेलभित्रै एक्कासि बेहोस् भइन् । उनलाई तत्कालै जिनान विश्वविद्यालयको अस्पतालमा भर्ना गरियो ।', 'उनको मस्तिष्कमा दुई सेन्टिमिटरसम्म रगतका ढिक्का जमेको पाइएको र तत्कालै अपरेशन गरेर हटाइएको उपचारमा संलग्न चिकित्सकलाई उद्धृत गर्दै स्थानीय मिडियाले लेखेका छन् ।', 'अस्पतालको न्यूरोलोजी विभागका उपप्रमुखले भनेका छन्, ‘यी महिला निहुरिएर मोबाइल फोन हेरिरहँदा गर्धनका रक्त नलीमा दबाव पर्यो र स्ट्रोक भयो ।’', 'ती महिलाले मिडियासँग कुरा गर्दै भनेकी छन्, ‘मेरो कामले स्ट्रोक भएको थाहा पाएर अचम्मित परें । म सधैं आफूलाई स्वस्थ र कुनै पनि स्वास्थ्य समस्या नभएको ठान्थें ।’', 'चिकित्सकहरुका अनुसार यस्ता समस्याबाट पीडित धेरै युवाहरुको संख्या बढ्दै गएको छ । त्यसैले चिकित्सकहरुले सुझाव दिएका छन्– धेरै समयसम्म मोबाइल खेलाइरहनु हुँदैन । मोबाइल फोन चलाउँदा एउटै पोजिसनमा रहनु हुँदैन । बेला–बेलामा विश्राम लिनुपर्छ ।’']"
यी एन्ड्रोइड डिभाइसमा प्राप्त हुनेछैन गुगलको नयाँ अपडेट,"['आगामी मे महिनामा गुगलको डेभलपर कन्फ्रेन्स हुँदैछ । त्यस अवसरमा कम्पनीले एन्ड्रोइड अपरेटिंग सिस्टमको नयाँ भर्सन सार्वजनिक आशा गरिएको छ ।', 'गुगलले यसअघि नै एन्ड्रोइडको नयाँ भर्सन एन्ड्रोइड पी को डेभलपर रिभ्यू जारी गरिसकेको छ ।', 'यसका साथै कम्पनीले यो पनि खुलासा गरेको छ की उसले केही स्मार्टफोनका लागि एन्ड्रोइड पी को अपडेट जारी गर्नेछैन ।', 'गुगलले यो पनि यकिन गरिसकेको छ की नेक्सस फाइभ, नेक्सस सिक्स तथा पिक्सेल सी ट्याबलेटका लागि एन्ड्रोइड तथा अन्य अपडेट अब जारी गरिनेछैन । यी तिनवटै प्रडक्ट गुगलले सन् २०१५ मा लञ्च गरेको थियो र पछिल्लो तिन वर्ष यी तिनैवटा प्रडक्टलाई पूर्णरुपमा सपोर्ट गर्यो ।', 'यद्यपि गुगल पिक्सेल, पिक्सेल एक्सएल, पिक्सेल टूतथा पिक्सेल टूएक्स एललाई एन्ड्रोइड पी सँगसँगै अन्य सेक्योरिटी अपलेड उपलब्ध हुनेछन् । उपर्युक्त स्मार्टफोन प्रयोगकर्ताले अब एन्ड्रोइड पी (एन्ड्रोइड ९) को डेभलपर पि्रभ्यू१ डाउनलोड गर्न सक्नेछन् ।', 'गुगलका अनुसार डेभलपर्स पि्रभ्यूका माध्यमबाट प्रयोगकर्ताले एप्स तथा गुगलका नयाँ रिलिज गरिएका टुल्सको फूलस्त्रिmन परीक्षण गर्न सक्नेछन् । गुगलका अनुसार नयाँ भर्सनको अपरेटिंग सिस्टममा क्विक सेटिंग तथा नोटिफिकेसनको लुक्समा केही परिवर्तन गरिएको छ । साथै नोटिफिकेसनमा सिधै मेसेजिंग एपको साथ स्मार्ट रिप्लाई, इमेज तथा स्टिकर्स सपोर्ट प्राप्त हुनेछ । एजेन्सीको सहयोगमा']"
चैतको ३ गतेदेखि काठमाडौंमा वर्डक्याम्प हुने,"['काठमाडौँ – संसारको प्रख्यात वेबसाइट बनाउने र सित्तैमा पाइने (Open source) सफ्टवेर ‘वर्डप्रेस (WordPress)’ सम्वन्धी अन्तर्रास्ट्रिय स्तरमा गरीने सेमिनार कार्यक्रम “वर्डक्याम्प काठमाडौँ” को तेस्रो संस्करण वर्डक्याम्प काठमाडौँ २०१८ को सम्पूर्ण तयारी पुरा भएको छ । कार्यक्रम आगामी चैत्र ३ र ४ गते शनिबार र आइतबार (मार्च १७ र १८)मा काठमाडौँमा हुने छ ।', 'वर्डक्याम्प विश्वव्यापी रुपमा आयोजना हुने अन्तर्राष्ट्रिय कार्यक्रम हो । नेपालमा भने सन् २०१२ देखि नेपालका वर्डप्रेस प्रयोगकर्ता तथा सफ्टवेयर विकासकर्ताहरुको समूह (वर्डप्रेस नेपालद्धारा वर्डक्याम्प पहिलोपटक आयोजना भई प्रत्येक वर्ष आयोजना हुँदै आएको छ ।', 'एक तथ्यांक आनुसार विश्वका सम्पूर्ण वेबसाईट मध्ये झण्डै ५ मा १ वेबसाईट वर्डप्रेस प्लेटफर्म प्रयोग गरी बनाईएको हुन्छ । वर्डप्रेस सामान्य र व्यक्तिगत ब्लग लेख्न देखि, ठुला ठुला अनलाईन समाचार पोर्टल, कम्पनीका वेबसाइट, सरकारी तथा गैर सरकारी संघ संस्थाका वेबसाइट आदि बनाउन प्रचलित छ । नेपालमा मात्र वर्डप्रेसमा काम गर्ने ५० भन्दा बढी आइ टि कम्पनिहरु र सयौंको संख्यामा फ्रील्यांसरहरु रहेका छन् ।', 'यस संस्करणको वर्डक्याम्प माइतीघर स्थित कार्की ब्यान्केटमा आयोजना हुनेछ । अन्य संस्करणहरु भन्दा भिन्न यो पटक २ दिने कार्यक्रम हुने छ । पहिलो दिनको कार्यक्रममा एउटा हलमा व्यवहारिक कार्यशाला र अर्कोमा सामुहिक छलफल र विभिन्न बिषयहरुका बिज्ञहरु द्वारा प्रस्तुतीकरण हुनेछन । यो कार्यक्रम – वर्डप्रेस मा व्यवसायिक काम गर्दै गरेका र काम गर्न इच्छुक व्यक्ति/कम्पनि, सूचना प्रबिधिमा करियर बनाउन खोजेका बिधार्थी तथा वर्डप्रेस संग सम्वन्धित व्यक्ति हरु संग समन्ध निर्माणको लागि उपयुक्त हुनेछ ।', 'यसैगरी दोस्रो दिन योगदान दिवस (Contribution Day) रहनेछ,जसमा विभिन्न विधाहरुमा वर्डप्रेसमा लामो समयदेखि काम गरेकाहरुले वर्डप्रेस समुदायलाई अनलाईन गर्न मिल्ने कामहरु गरेर योगदान दिनेछन् । वर्डप्रेस समुदायहरुकै योगदानले चलेको हुनाले नेपाली वर्डप्रेस प्रयोगकर्ताहरुले पनि यस पटकको वर्डक्याम्प बाट १ दिन योगदान दिन पाउनु गर्वको कुरा भएको आयोजक समितिले बताएको छ ।', 'कार्यक्रममा ४०० जनाभन्दा बढीको सहभागिता रहने छ । कार्यक्रममालाई वर्डप्रेसमा काम गरेर सफल विभिन्न स्वदेशी तथा विदेशी कम्पनीहरुले प्रयोजन गरेका छन् । कार्यक्रममा नेपालका अनुभवी वर्डप्रेस विज्ञहरु, साथै केहि विदेशी ख्यातिप्राप्त कम्पनीका वर्डप्रेस विज्ञले समेत अनुभव बाड्ने र विभिन्न बिषयमा प्रस्तुती दिने हुनाले वर्डक्याम्प को यो संस्करण महत्वपूर्ण हुने बताइएको छ ।', 'संसारभरी नै विभिन्न देश र शहरहरुमा हरेक वर्ष आयोजना हुने वर्डक्याम्पका विभिन्न संस्करणहरुले सूचना प्रविधिको क्षेत्रमा काम गर्ने लाखौलाई जोड्ने र यस क्षेत्रका आफ्नो पेशा/व्यवसाय शुरु गर्न चाहनेहरुको लागि मार्ग निर्देशन दिने गरेको जानकारी पनि आयोजकले दिए ।']"
उर्जाको नयाँ स्रोतः बोटविरुवाबाट बिजुली !,"['जलविद्युत गृह, कोइला, फोसिल फ्युल र आणविक शक्ति प्रयोग गरेर हामी विद्युतीय ऊर्जा उत्पादन गर्ने गर्छौ । यी सबैको आ-आफ्ना खराब पक्षहरू छन् । जस्तो कि, पानीको अभाव, अन्तरराज्य कलह, वातावरण प्रदूषण, हरितगृह ग्यासहरुको उत्पादन, रेडियो विकिरणबाट सुरक्षाका सवाल आदि सबै कुराहरू यस्ता ऊर्जा उत्पादनसँगै जोडिएर आउँछन् ।\xa0 के हामीले प्रदूषणमुक्त र प्रकृतिमैत्री उर्जागृहहरु बनाउन सक्दैनौँ ?', 'यो विषयमा जीव विज्ञानले एक विकल्प सुझाएजस्तो देखिन्छ । नेदरल्याण्डको वागिनिन्गेन विश्वविद्यालयका डा. मार्जोलिन हेल्डर नेतृत्वको अनुसन्धानकर्ताहरुले जीवित बोटबिरुवा र तीनको जरामुनिको माटोका सूक्ष्म कीटाणुबाट विद्युतीय ऊर्जा निकाल्न सकिने एक तरिका पत्ता लगाएका छन् । बिरुवाहरूले सुर्यकिरण, पानी र वायुमण्डलको कार्बनडाइअक्साइडबाट खाना बनाउने विधि फोटोसेन्थेसिस गर्छन् । हामीलाई चाहिने अक्सिजन पनि बनाउँछन् । यसरी बिरुवाबाट आएका अर्गानिक वस्तुहरू जरामुनिका सूक्ष्म किटाणुले पचाउँछन् । र, यो पचाउने प्रक्रियामा कार्बनडाइअक्साइडका साथै हाइड्रोजन आएन र इलेक्ट्रोनहरु उत्पादन गर्छन् ।', 'माथि बिरुवाले खाना बनाउने प्रक्रिया जारी राख्दा तल जराको ब्याक्टेरियाले पोजेटिभ र नेगेटिभ आयनहरु निकाल्दै विद्युतीय ऊर्जा उत्पादन प्रक्रिया अगाडि बढाउँछ । यसरी निस्किएका इलेक्ट्रोडहरु उचित अवस्थामा राखेर डा. मार्जोलिन होल्डरले हामीले ब्याट्रीबाट निकाले जस्तैगरि विद्युतीय ऊर्जा उत्पादन गरे । यो विधिबाट उत्पादन गरिने विद्युतीय ऊर्जालाई प्लान्ट माइक्रोबाएल ˆयुल सेल्स (पिएमएफसी) नामाकरण गरिएको छ ।', 'यसको\xa0 तरिकाको ऊर्जा उत्पादन बडो सजिलो र पूर्ण रूपमा प्राकृतिक छ । वातावरण मैत्री पनि छ । यसको लागि कुनै बाहिरी वस्तुहरू जोड्न आवश्यक पनि छैन । यो सामान्य प्रकृतिको चक्रिय प्रणालीको एक भाग मात्रै हो ।', 'कति विद्युतीय ऊर्जा निक्लन्छ पिएमएफसी प्रविधिबाट ?', 'यो कुरा आकारमा भर पर्छ । ५० वर्ग सेन्टिमिटरको प्लट भएको बिरुवाबाट ५० भोल्ट बिजुली उत्पादन गर्न सकिन्छ । १०० वर्ग मिटरको बगैँचाबाट भने एउटा मोबाइल चार्ज गर्न र एलइडी बल्ब बाल्न पुग्ने बिजुली उत्पादन हुनसक्छ ।\xa0 वागिनिन्गेन विश्वविद्यालयको भवन भने पिएसएफसी प्रविधिबाटै झलमल गरिएको छ । विश्वविद्यालय नजिकैको सहर टिल्बर्गमा मोबाइल चार्जिङ स्टेसन पनि यही प्रविधिको विद्युतबाट सञ्चालन गरिएको छ ।', 'यो प्रविधिले हरेक वर्गमिटरमा ३.२ वाट विद्युत् उत्पादन गर्नुपर्ने बताउँछ । तर, हाल उत्पादन भएको परिमाणको तुलनामा यो सोह्र भागको एक भाग मात्रै हो । त्यस कारण यो प्रविधिको ऊर्जा उत्पादनमा चुस्तता दिनलाई राम्रो भूमिका\xa0 देखाउने सूक्ष्म किटाणु, घाँसै मैदान, कषिभूमि र अन्नबाली उत्पादनका माइलका माइल क्षेत्रहरू थप्न सकिन्छ । यी कुराहरूले मूल्य मुनाफा दर पनि स्वीकार्य अनुपातमा ल्याउन सक्छ । यही प्रविधि अपनाएर आˆनो प्रदेशभरि विद्युत् उत्पादन गर्न डा. मार्जोन हेल्डरले भारतीय राज्य आन्” प्रदेशका मुख्यमन्त्री एन. चन्ऽबाबु नैदुलाइ आग्रह गरेका छन् ।', 'जूनकिरी जस्तै चम्कने बिरुवा', 'बिरुवाबाटै विद्युत् निकाल्ने अर्को नाटकिय प्रविधि पनि विकास भएको छ । यो प्रविधिमा बिरुवाको जरामुनि रहेको माटोका सूक्ष्म जीवाणुहरू नभएर सिधै बिरुवाबाटै बिजुली निक्लन्छ । अमेरिकाको शिक्षण संस्था एमआइटिका डा. माइकल स्त्रान्तोले यो प्रविधिको विकास गरेका हुन् । यो प्रविधिलाई ‘बिरुवाबाट कसरी बिजुली निकाल्ने’ भन्ने आइडियाले जन्माएको भनिन्छ । हामीलाई थाहा छ कि बिरुवाले सूर्यकिरण लिन्छ र पानीका कणहरू र वायुमण्डलीय कार्बन डाइअक्साइडलाइ चिनीमा परिणत गर्छ ।', 'डा. सान्त्रोको समूह भने बिरुवाले उज्यालोको किरण लिने मात्रै हैन दिने पनि बनाउने सोचमा छन्, ताकि हामीले टेबल बत्तीको रूपमा कुनै बिरुवालाई प्रयोग गर्न सकौँ । जसको प्रकाशले पुस्तक पढ्न सकियोस । अर्को शब्दमा भन्दा जुनकिरीजस्तै चम्कने बिरुवाहरू बनाउने उनीहरूको योजना हो ।', 'जुनकिरी चम्कन्छ किनभने यसमा एक इन्जाइम हुन्छ जसले लुसिफेरिन नामक प्रकाशका कणलाई अक्सीलुसिफेरिनमा परिवर्तन गर्छ । यही प्रक्रियामा उत्पन्न हुने ऊर्जा\xa0 नै उज्यालो प्रकाशको रूपमा आउँछ । अहिले बिरुवामा लुसिफेरिन हुँदैन । तर, कसैगरी हामीले लुसिफेरिन बिरुवामा हाल्न सक्यौ भने चाहिँ बिरुवाले पनि प्रकाश फाल्न थाल्छ । यही हो बिरुवाबाट बिजुली निकाल्ने अमेरिकी डा. स्त्रान्तोको आइडिया । यसको लागी उनले ‘नानोपार्टिकल्स’ प्रविधिको प्रयोग गरे ।', 'रायोको साग र पालुंगोको सागलाई परीक्षण बिरुवाको रूपमा प्रयोग गरेर डा. स्त्रान्तोको समूहले सिलिकाले बनेको पार्टिकल्स लुसिफेरेस हालेर प्याक गरे । त्यसपछि, उनीहरूले पोलिमरले बनेको नानोपार्टिकल्समा लुसिफेरिन हालेर प्याक गरे । हरेक नानोपार्टिकल्समा एक ट्याग प्रयोग गरियो जसले बिरुवाको एक खास भागमा पुर्\u200dयाउन सहज पाथ्र्यो । त्यसपछि उनीहरूले ‘को-इन्जाइम ए’ नामक कण प्याक गरेर ननपार्टिकल भन्ने तेस्रो प्रणाली विकास गरे । यसको काम लुसिफेरिनको प्रक्रियालाई हटाउनु हो जसले लुसिफेरिनको थप रासायनिक प्रक्रियाहरू रोक्थ्यो ।', 'त्यसपछि उनीहरूले बिरुवालाई पानीमा डुबाए । पानीमा डुबाएर तीन चरणमा नानोपार्टिकल्सहरु थपे । त्यसपछि उच्च दबाब दिएर नानोपार्टिकल्सहरु बिरुवाका खासखास ठाउँमा पुगेर बस्ने बनाए । त्योपछि रसायनिक प्रतिक्रिया बढेर गयो । र, बिरुवाले चमक दिन थाल्यो । यो तीन घण्टा सम्म चल्यो ।', 'अवश्य पनि बिरुवाबाट उज्यालो निकाल्न, यसको चमक दिने समय अनि अन्य कुराहरू बढाउन धेरै सुधारहरू आवश्यक छन् । र, बत्ती नचाहिदा कसरी निभाउने, स्विच राख्ने भन्ने विषयमा पनि अनुसन्धान हुन जरुरी छ । प्रक्रियागत हिसाबले हेर्दा, यी सबै निकट भविष्यमा गर्न सकिने कामहरू हुन् ।', 'यसको पुष्टि गर्दै डा. स्त्रान्तो भन्छन्, ‘हाम्रो कामले सडक किनारका रुखहरूलाई ‘टि्रट’ गरेर सडक बत्ती बाल्ने प्रस्थान बिन्दु बनाएको छ ।’', '(अंग्रजी भाषाको भारतीय अखबार ‘द हिन्दु’मा प्रकाशित यो सामग्री विराट अनुपमले भावानुवाद गरेका हुन् )']"
माइक्रोम्याक्सले ल्यायो एक्स ४०९ बार फोन र क्यु ३५३ स्मार्टफोन,"['४ चैत, काठमाडौं । माइक्रोम्याक्सले एक्स ४०९ बारफोन र क्यु ३५३ स्मार्टफोन नेपाली बजारमा सार्वजनिक गरेको छ ।', 'माइक्रोम्याक्सको यो एक्स ४०९ मोडलमा १.८ इन्चको स्कृन जडान गरिएको छ भने,\xa0 फ्रन्ट र रियर क्यामेरा जडान भएको छ ।', 'यो फोनमा २ वटा सिमकार्डको प्रयोग गर्न सकिन्छ । उक्त फोनमा ८०० एमएचको ब्याट्री प्रयोग गरिएको छ । यसको अलावा एफएम रेडियो, भ्वाइसकल रेकडिङ, म्युजिक प्लेयर र भिडियो प्लेयर जडान भएको छ । यस फोनको बजार मूल्य १०२५ रुपैयाँ रहेको छ ।', 'कम्पनीले यो फोनमा १०० दिनसम्म फिर्तागर्न सक्ने ‘रिप्लेसमेन्ट वारेन्टि’ जारी गरेको छ ।', 'कम्पनीले बजारमा ल्याएको बजेट स्मार्ट फोनमा क्यु ३५३ हो, यस फोनमा १.३ गिगाहर्ज क्वाड कोर र १ जिबी र्\u200dयाम रहेको छ । ५ इन्चको एचडी डिस्प्ले जडान भएको यस फोनमा ७२०ह१२८० पिक्सल रिजोलुसन रहेको छ ।', 'यो फोनमा २००० एमएचको ब्याट्री प्रयोग भएको छ । जसको प्रयोगले भिडियो हेर्न र गेम खेल्न सहज हुन्छ । यसमा रियर र प|mन्ट दुबै क्यामेरा ५ मेगा पिक्सलको जडान भएको छ । यसमा ७.० नुगट अपरेटिङ सिस्तमको जडान गरिएको छ ।', 'यसमा प्रसस्त स्टोरेज क्षमता रहेको छ । १ जिबी र्\u200dयाम र ८ जिबी रोम रहेको यस फोनमा ३२ जिबीसम्मको मेमोरीकार्ड प्रयोग गर्न सकिन्छ । थि्रजी नेटवर्क सपोर्ट गर्ने फोनमा २ वटा सिमकार्डको प्रयोग गर्न सकिन्छ ।', 'माइक्रोम्याक्सको यो उत्कृष्ट प्रिमियम स्मार्टफोनहरु मध्येको एक, बहुप्रतिक्षित स्मार्टफोन क्यु३ एन्ड्रोयड बजेट स्मार्टफोनको पि्रमियम मूल्य ६ हजार ८२० रुपैयाँ मात्र तिरेर आफ्नो बनाउन सकिन्छ ।', 'यो बजेट स्मार्टफोन बजारमा आएका अन्य बजेट स्मार्टफोनहरु भन्दा उत्कृष्ट फोनमा पर्छ । जसले कुनैपनि समयमा कार्य दक्षतामा कमी आउन दिँदैन् ।']"
वातावरणका लागि सबैभन्दा खतरनाक बन्दैछ स्मार्टफोन,"['', 'सन् २०४० सम्ममा स्मार्ट फोन पर्यावरणका लागि सबैभन्दा हानिकारक वस्तुका रुपमा चिनिने हालैको एक अध्ययनले देखाएको छ । अनुसन्धानकर्ताहरुले ल्यापटप, स्मार्टफोन र डाटा सेन्टरजस्ता डिभाइसमा कार्बन फुटप्रिन्टको अध्ययन गरी यो तथ्य पत्ता लगाएका हुन् ।', 'उनीहरुले पत्ता लगाएका तथ्यहरु जर्नल अफ क्लिनर प्रोडक्सनमा प्रकाशित छ । त्यसमा उल्लेख गरिएअनुसार स्मार्ट फोन, ल्यापटपजस्ता सामग्रीले अनुमान गरिएभन्दा धेरै हानिकारक ग्यास उत्सर्जन गरेको छ । यस्ता सामग्रीको उत्पादन र सञ्चालनका क्रममा धेरै धेरै हानिकारक ग्यास उत्सर्जन हुन्छ ।', '‘हाल यसको भूमिका (वातावरण प्रदुषणमा) १.५ प्रतिशत रहेको छ । यही ट्रेण्ड कायम रहेमा २०४० सम्ममा कार्बन उत्सर्जनमा १४ प्रतिशतसम्म पुग्न सक्छ, यो भनेको विश्वभरका यातायात क्षेत्रको भन्दा आधा हो ‘ क्यानडाको म्याकमास्टर विश्वविद्यालयका डब्लु बुथ स्कुल अफ इन्जिनियरिङ, प्राक्टिस एण्ड टेक्नोलोजीका एसोसिएट प्रोफेसर लोट्फी बेल्करले भनेका छन् ।', 'उनले अगाडि भनेका छन् ‘हरेक टेक्स्ट म्यासेज, हरेक फोन कल र हरेक भिडियो डाउनलोड वा अपलोड गर्दा डाटा सेन्टरले कार्बन उत्सर्जन गर्छन्, तपाईले काम गर्दा टेलिकम्युनिकेसन नेटवर्क र डाटा सेन्टरले धेरै उर्जा खपत गर्छ’ बेल्करले भनेका छन् ।', 'सूचना प्रविधिका यस्ता डिभाइसहरुमध्ये सन् २०२० मा \xa0वातावरणका लागि सबैभन्दा हानिकारक डिभाइसका रुपमा स्मार्टफोनलाई लिइएको\xa0 छ । जबकि स्मार्टफोन सञ्चालनका क्रममा धेरै कम उर्जा खपत हुन्छ, बरु यसको उत्पादनका क्रममा ८५ प्रतिशत कार्बन उत्सर्जनमा असर गरिरहेको\xa0 हुन्छ ।', '‘स्मार्टफोनको चिप्स र मदरबोर्डका लागि धेरै उर्जाको आवश्यकता पर्दछ, किनकी यो विशेष प्रकारको धातुबाट बनाइन्छ’ अध्ययनमा भनिएको छ ।']"
सोसल मिडियामा झुट कसरी फैलिन्छ ? अध्ययन यसो भन्छ,"['उखान छ: झुटको खुट्टा हुँदैन । तर अहिलेको सोसल मिडियाको जमानामा चाहीँ झुटको खुट्टा नहुने मात्र होइन की पखेटा नै हुन्छ ।', 'फेक न्यूज अर्थात् झुटा नक्कली समाचारका सम्बन्धमा गरिएको अहिलेसम्मकै ठूलो अध्ययनपश्चात् वैज्ञानिकहरु यस्तो निष्कर्षमा पुगेका छन् की झुटो खबर निकै तिव्र रुपमा र टाढा टाढा सम्म फैलिन्छ र त्यसको तुलनामा सत्य खबर चाहीँ टिक्न र फैलिन पाउँदैन । अर्थात् झुटो खबर तिव्र रुपमा फैलिरहँदा सत्य खबर चाहीँ अल्झिरहेको हुन्छ ।', 'पछिल्लो १० वर्षमा अंग्रेजीमा गरिएको ३० लाख मानिसका सवा लाख भन्दा धेरै टि्वटको गहन अध्ययन गरी यस्तो निष्कर्ष निकालिएकोहो । शोधकर्ताहरुका अनुसार झुटा तथा नक्कली समाचारमा तिव्र रुपमा फैलिने तागत हुन्छ ।', 'साइन्स जर्नलमा छापिएको यो रिपोर्ट यद्यपि टि्वटरमा फैलिने झुटमा मात्र केन्द्रित छ । तथापि वैज्ञानिकहरुले यो सिद्धान्त हरेक खाले सोसल मिडिया\xa0 प्टलेर्फमममा लागू हुने बताएका छन् ।', 'अनुसन्धानको अगुवाई ग्र्ने अमेरिकाको म्यासाच्युसेट्स इन्टिच्यूट अफ टेक्नोलोजीका डाटा वैज्ञानिक सोरोस वोशोगी भन्छन्, ‘हाम्रो अनुसन्धानबाट यो प्रष्ट हुन्छ की यस्तो केवल बोट्स अर्थात् सफ्टवेयरले मात्र गरिरहेको छैन । यो मानव स्वभावको कमजोरी पनि हो र मानिसले नै त्यस्तो सामाग्रीको प्रसार गरिरहेको हुन्छ ।’', 'शोधकर्ताका अनुसार अफवाह फैलाउने वा त्यसमाथि विश्वास गर्नु सहज मानवीय स्वभावको हिस्सा हो । सोसल मिडियाले त्यसलाई नयाँ मञ्च उपलब्ध गराउँदछ ।', 'साइन्स पत्रिकाले यो शोधसँगै एउटा आलेख पनि प्रकाशित गरेको छ, जुन १६ जन प्रख्यात राजनीतिशास्त्रीहरुले मिलेर लेखेका छन् । त्यसमा भनिएको छ, ‘२१ औँ शताब्दीको समाचारको बजारमा नयाँ व्यवस्थाको आवश्यकता छ । तथापि त्यो व्यवस्था के हुनसक्छ जसमा झुटको बोलवालाको ठाउँमो सत्यलाई बढावा मिल्न सक्दछ ?’', 'शोधकर्ता सोरोश वोगोशीका अनुसार यस्तो कुनै व्यवस्था बनाउन सजिलो छैन । झुटा खबरहरु सत्य खबरको तुलनामा ६ गुणा तिव्र गतिमा फैलिन्छन् । व्यवसाय, आतंकवाद, युद्ध, विज्ञापन प्रविधि आदि क्षेत्रका झुटा खबरहरु तिनै तिव्र गतिमा फैलिन्छन् । तर राजनीतिसँग जोडिएका फर्जी खबरहरु सबैभन्दा सजिलै ट्रेन्डिङ हुन्छन् ।', 'के हो यो अनुसन्धान ?', 'यसअघि पनि फेक न्यूजका विषयमा अनुसन्धान भएका थिए जुन खास घटनामा केन्दि्रत थिए । उदाहरणका लागि कुनै बम विस्फोट तथा प्राकृतिक विपत्तिसँग जोडिएका समाचारका सन्दर्भमा । तर पछिल्लो अनुसन्धान सन् २००६ देखि २०१६ को पूरै एक दशकमा विश्वका विभिन्न देशका टि्वटर प्रयोगकर्ताले अंग्रेजीमा गरेका टि्वटरमा आधारित छ । यस हिसाबले यो निकै व्यापक अनुसन्धान हो ।', 'यस अनुसन्धानका लागि वैज्ञानिकहरुले एक खास एल्गोरिदम बनायो । हजारौँ लाखौँ टि्वटको सागरबाट त्यस्ता टिु्वटलाई छानियो जो सही तथा तथ्यपरक थिए । यस्तो गर्नका लागि तीन मानकको प्रयोग गरियो- पहिलो सुरुमा टि्वटगर्ने मानिस को हो ? त्यो व्यक्ति कति विश्वसनीय छ ? उसको अकाउन्ट भेरिफाइड छ की छैन ? दोश्रो, उसमा कस्तो भाषाको प्रयोग गरिएको छ । भाषिक शुद्धता छ की छैन ।', 'किनकी विश्वसनीय मानिसहरु शुद्ध तथा प्रभावकारी भाषा प्रयोग गर्दछन् । तेश्रो, कस्तो खाले मानिसहरुले रिटि्वट गरेका छन् । किनकी विश्व्सनीय मानिसहरु फर्जी टि्वटबाट बँच्दछन् ।', 'सत्यलाई परिभाषित गर्नु, त्यसको जाँच गर्नु आफैमा कठिन काम थियो । अनुसन्धानकर्ताहरुले यसका लागि फ्याक्ट चेक गर्ने विभिन्न साइटहरुको सहयोग लिए, जसमा स्नोप्स, पोलिटिकल फ्याक्ट तथा फ्याक्टचेक आदि छन् । ती साइटको मद्धतबाट सन् २००६ देखि २०१६ को बीच्का यस्ता सयौँ टि्वट निकालियो जो फर्जी थिए । तत् पश्चात ग्निपको सर्च इन्जिनको प्रयोग गरी ती फेक न्यूज कसरी फैलिए भन्ने हेरियो ।', 'त्यसप्रकारले उनीहरुले १ लाख २६ हजार टि्वट निकाले जसलाई ४५ लाख पटक रिटि्वट गरिएकेा थियो । त्यसमा केहीमा अन्य साइटका झुट खबरका लिंक थिए भने केहीमा लिंक विनाका झुटा खबरहरु थिए ।', 'त्यस्तै विश्वसनीय संस्थाहरुका सत्य खबरहरु फैलिने दरको अध्ययन पनि गरियो । शोधकर्ताहरुका अनुसार फेक न्यूजको निकै धेरै मानिससम्म पुग्दछ र धेरै ठूलो दायरामा फैलिन्छ । जबकी विश्वसनीय समाचार चाहीँ सिमित वर्गमा मात्र जान्छ । फेक न्यूज खाले मानिससम्म पुगेको हुन्छ । उदाहरणका लागि न्युयोर्क टाइम्सको कुनै समाचार एक हजार मानिससम्म पुग्दछ टि्वटर । तर त्यसपछि त्यो रिटि्वट हुने क्रम घट्दछ । तर फेक न्यूज चाहीँ कुनै अविश्वसनीय व्यक्तिले टि्वट गर्दछ, सानो समुहमा शेयर हुन्छ तर विस्तारै यसरी फैलिँदै जान्छ की त्यस्ता विश्वसनीय सञ्चार माध्यमका समाचार भन्दा धेरै रिटि्वट हुन्छ र फैलिन्छ ।', 'यस सन्दर्भमा शोधकर्ताहरुले एउटा उदाहरण दिएका छन् । एउटा समाचार आएको थियो की अमेरिकी राष्ट्रपति ट्रम्पले एक विरामी बच्चाको सहयोगका लागि आफ्नो निजी विमान दिएका थिए । त्यो समाचार साँचो थियो । तर त्यसलाई केवल १३ सयजना मानिसले रिटि्वट गरे । त्यस्तै अर्को खबर आयोः ट्रम्पका एकजना नातेदारले आफ्नो मृत्यु अघि लेखेका थिए की ट्रम्प राष्ट्रपति बन्नु हुँदैन । त्यो खबर वास्तवमा फर्जी थियो । तर त्यहीँ फर्जी समाचार ३८ हजार जनाले रिटि्वट गरे ।', 'शोधकर्ताहरुका अनुसार फेक न्यूज एक गम्भीर समस्या बनिरहेको छ । यससँग जुध्ने उपायको खोजी गर्नका लागि विश्वका अग्रणी संस्थाहरु गम्भीर हुनु पर्दछ ।बीबीसी']"
ह्याकर्सले यसरी पुर्‍याउँछन् बिरामीलाई नोक्सान,"['मानिसको स्वास्थ्य सेवा समेत स्मार्ट बन्दै जाँदा विभिन्न डिजिटल चिकित्सा उपकरणहरु शरीरमा पहिरिने क्रम बढेको छ । यस्तो अवस्थामा पेसमेकर तथा एमआरआई स्क्यानर्स जस्ता डिजिटल्ली कनेक्टेड हेल्थ डिभाइस बिरामीका लागि घातक हुनसक्ने वैज्ञानिकहरुले चेतावनी दिएका छन् ।', 'बेलायतको रोयल एकेडेमी अफ इन्जिनियर्सले यस्तो चेतावनी जारी गर्दै यस्ता डिभाइसको दुरुपयोग गरी ह्याकरहरुले बिरामीलाई नोक्सान पर्\u200dयाउनसक्ने जोखिम रहेको जनाएको छ ।', 'रोयल एकेडेमी अफ इन्जिनियर्स तथा पेट्रास इन्टरनेट अफ थिंग्स रिसर्च हबको तर्फबाट प्रकाशित भएका दुई रिपोर्टमा सेक्युरिटी विज्ञहरुले यस्ता कनेक्टेड हेल्थ डिभाइसमा साइबर हमलाको खतरा बढिरहेको र त्यो चिन्ताको विषय रहेको उल्लेख गरेका छन् । यसले बिरामीको सुरक्षामा गम्भीर खतरा पैदा गरेको उनीहरुको भनाइ छ ।', 'विज्ञले भनेका छन्, ‘प्रेसमेकर तथा एमआरआईलगायतका ठूलो संख्याका स्वास्थ्य उपकरणमा खतरा देखिएको छ । रिपोर्ट अनुसार डिजिटल्ली कनेक्टेड सिस्टमलाई सुरक्षित बनाउनु अत्यावश्यक छ ता कि भविष्यमा कुनै खतरा नहोस् । यस्ता उपकरणमा साइबर हमलाको खतरा छ ।’', 'एजेन्सीको सहयोगमा']"
५२ प्रतिशत एनसेल प्रयोगकर्ताले बोक्छन् स्मार्टफोन,"['२५ फागुन, काठमाडौं । एनसेलका सय ग्राहकमध्ये ५२ जना स्मार्टफोन प्रयोगकर्ता रहेको पाइएको छ । एनसेलको माउ कम्पनी आजियाटाले सार्वजनिक गरेको एक रिपोर्टअनुसार डिसेम्बर २०१७ सम्ममा एनसेलको ग्राहक संख्या १ करोड ६४ लाख पुगेको र त्यसमा ५२ प्रतिशतले स्मार्टफोन प्रयोग गर्ने गरेका छन् ।', 'सन् २०१६ को तुलनामा स्मार्टफोन प्रयोगकर्ताको संख्या १० प्रतिशत बिन्दुले बढेको र कम्पनीको कुलग्राहक संख्यापनिगत एक वर्षको अवधिमा १०.१९ प्रतिशतले बढेको उक्त रिपोर्टले उल्लेख गरेको छ ।', 'मोवाइल सेवाका ग्राहक बढ्नु, डाटाको शुल्क घट्नु र स्मार्टफोनको मूल्यमा आएको गिरावटले स्मार्टफोन प्रयोककर्ताहरु बढिरहेको टेलिकम कम्पनीहरुको भनाई छ ।', '२०१७ जनवरीदेखि डिसेम्बर सम्मको अवधिमा एनसेलको १५ लाख १६ हजार नयाँ ग्राहक थपिएको आजियाटाले सार्वजनिक गरेको २०१७ सोे रिपोर्टले देखाएको छ ।', 'जसकाअनुसार एनसेलमा ग्राहक संख्याको राम्रो वृद्धि भएको छ र यसको सहयोगले अपेक्षित अन्तर्राष्ट्रिय लामो दुरीको कल सेवाबाट भएको आय गिरावटमा राहत दिएको छ ।', 'अन्तर्राष्ट्रिय लामो दूरीको कलबाट हुने एनसेलको आम्दानी १९.६ प्रतिशतले घटेको आजियाटाले बताएको छ ।', 'पछिल्लो समयमा विदेशबाट नेपाल फोन गर्न र नेपालबाट विदेशमा फोन गर्नका लागि इन्टरनेट सेवाका माध्यामबाट विभिन्न एपहरु जस्तै ह्वाट्सएप, भाइबर, इमो, स्काइप लगायतको प्रयोग बढेको लगायतका कारणले गर्दा टेलिकम कम्पनीहरुको अन्तर्राष्ट्रिय लामो दुरीको कलबाट हुने आयमा गिरावट आईरहेको छ । यसले अर्को तर्फ डाटा सेवाको प्रयोग र यसबाट हुने आम्दानी बढाउनमा पनि भूमिका खेलेको छ ।', 'आजियाटाको उक्त रिपोर्टकाअनुसार एनसेलको २०१७को कुल आम्दानी रु ५८ अर्ब ५४ लाख रहेको छ । जसमा इन्टरनेट सेवाबाट हुने आयपनि बढेको छ ।', 'रिपोर्टकाअनुसार कुल आम्दानीमा डाटाको योगदान १९ प्रतिशत छ र कुलग्राहक संख्यामा झण्डै ४४ प्रतिशतले डाटा सेवा लिएका छन् । एनसेल कम्पनी आफैंले पनि जुन २०१७ मा फोरजी सेवाको शुरुवात पश्चात डाटा सेवाको प्रयोगमा वृद्घ िभएको बताउँदै आएको छ ।', 'सूचना प्रविधीको प्रयोग व्यापक हुँदै गईरहेको र सरकारले पनि डिजिटल नेपाल निर्माणलाई प्राथमिकतामा राख्ने बताईरहेको अवस्थामा यसरी मोवाइल, डाटा सेवाको प्रयोग तथा पहुँच बढ्दै जानु र स्मार्टफोनको प्रयोग बढ्नुलाई सकारात्मक रुपमा लिइएको छ ।', 'सरकारी तथ्याङ्क अनुसार मंसिरसम्ममा देशको मोवाइल जनघनत्व १३५ प्रतिशत नाघेको छ भने इन्टरनेट सेवाको जनघनत्व ६३.१७ प्रतिशत पुगेको छ ।', 'फोरजी सेवाको शुरुवात पश्चात डाटा सेवा प्रतिस्पर्धी बन्दै सस्तो हुँदा प्रयोगकर्ता र माग दुवै बढिरहेको टेलिकम कम्पनीहरु बताउछन् ।', 'एनसेलले हाल सम्ममा काठमाडौं उपत्यकाका ३ शहर लगायत देशका विभिन्न २१ शहरहरुमा फोरजी सेवा पुर्\u200dयाईसकेको छ, जुन अहिले देशकै बृहदफोरजी नेटवर्कको रुपमा पनि चिनिएको छ ।', 'सरकारी नेपाल टेलिकमले हाले काठमाण्डौ उपत्यका र पोखरामा फोरजी सेवा दिँदै आएको छ र १ वर्षभित्रमा देशै भरी फोरजी विस्तार गर्ने गरी काम अघि बढाइएको जनाएको छ ।', 'त्यसैगरी स्मार्ट टेलिकमले पनि काठमाडौं र पोखरामा फोरजी सेवा प्रदान गर्दै आएको छ ।']"
सामसङ ग्यालेक्सी एस ९ र एस ९ प्लस नेपालमा,"['२८ फागुन, काठमाडौं । सामसङले नेपाली बजारमा ग्यालेक्सी एस ९ तथा एस ९ प्लसलाई सार्वजनिक गरेको छ । एस ९ तथा एस ९ प्लस मा इमेज, भिडियो तथा इमोजीहरु शेयर गर्न सामसङले विशेष प्रविधिको प्रयोग गरेको छ ।', 'यसमा संशोधित गरिएको डुअल अर्पाचर लेन्स, लो लाइट क्यामेरा,सुपर स्लोमोसन भिडियो खिच्न सकिने सुविधा तथा पर्सन लाईज्ड ए आर इमोजीस तथा डल्बी एटमोसको साथ एकेजीद्वारा सुसज्जित गरिएको स्टेरियो स्पिकर छ । यसबाट डल्बी वातावरणको जीवन्त अनुभव प्रदान गर्छ ।', 'एस ९ तथा एस ९ प्लसमा एककेजी, अझ बढी सुधारिएको रिफाइन्ड एज टु इन्फिनिटी निटी डिस्प्ले तथा नयाँ स्मार्ट थिंङ्स एप, सामसङको विद्यमान एलओटी सेवा सहित उपलब्ध छ ।यी फोनमा भएका यस्ता सुविधामार्फत् एक फोनमा व्यापक सुविधाहरु प्राप्त गर्न सकिन्छ ।', 'सामसङ मोबाइल डिभिजन नेपालका प्रमुख प्रणय रत्न स्थापितले भने, ‘मोबाइल फोनबाट स्व-अभिव्यक्ति एवं कुराकानी तथा हामीले प्रयोग गर्ने स्मार्ट फोनको तरिका परिवर्तन भएको छ,’ एस ९ तथा एस ९ प्लसजुनसुकै वेला ग्राहकले उच्चस्तरीय फोटो तथा भिडियो खिच्न सक्नुहुन्छ । यो स्मार्ट फोनमा सहज रुपमा आवद्ध हुन तथा आफ्ना जीवन्त अनुभवहरु विशेष तरिकाबाट साट्न सकिने सुविधा रहेको छ ।”', 'सुपर स्पीड डुअल पिक्सल सेन्सरको साथ डेडिकेटेड प्रोसेसिङ्ग पावर तथा मेमोरी जस्ता विशेषताले गर्दा उच्चस्तरीय फोटो खिच्न सकिनुका साथै फोटोशेयर गर्न सकिन्छ ।', 'सुपर स्लो-मोको साथ कुनै पनि क्षणलाई बनाउन सकिन्छ । हरेक दिन डायनामिक स्लो मोशन भिडियो खिच्न सकिन्छ । यसले प्रति सेकेन्ड ९६० फ्रेम क्याप्चर गर्न सक्दछ ।', 'यसमा अटोमेटिक मोशन डिटेक्टर सुविधा पनि रहेको छ, जसले मुभमेन्टलाई सहजै यकिन गरी भिडियो रेकर्ड गर्न थाल्दछ । यसमा भएको ३५ विभिन्न अप्सनको प्रयोग गरी आफूलाई चाहिएको जस्तै भिडियो निर्माण गर्न सकिन्छ ।', 'साउन्ड राख्ने, आफूलाई मन पर्ने ट्युनमा व्याकग्राउन्ड म्युजिक राख्न सकिने जस्ता विशेष सुविधाहरु रहेका छन् । फोनमा भएको सुविधा प्रयोग गरी एक क्लिकका भरमा जीआईएफफाइल सजिलै बनाई शेयर गर्न पनि सकिन्छ ।', 'लो-लाईट क्यामेराराम्रो लाईटिङबाट नै उच्चस्तरीय फोटो खिच्न सकिन्छ तर, अधिकांश स्मार्ट फोनहरुमा फिक्स अपार्चर भएको हुँदा न्यून उज्यालोमा राम्रो फोटो खिच्न सकिँदैन ।तर एस ९ तथा एस ९ प्लस मोबाइलमा डुअल अर्पाचर भएको हुँदा ज्यादा उज्यालोको अवस्थामा या न्यून उज्यालोको अवस्था मापनि स्वतः सफा फोटो खिच्न सकिन्छ ।', 'ए आर इमोजीसमासङमा भएको यो सुविधाबाट प्रयोग कर्ताहरुले आफूजस्तै इमोजी तयार गर्न सक्नुहुन्छ भने त्यसमा सोहीअनुसार साउन्ड अनुकरण गरी राख्नपनि सकिन्छ ।यसमा डाटा बेस्ड लर्निङ एल्गोरिदम प्रयोग गरिएको हुन्छ, जसले प्रयोग कर्ताको टुडी तस्वीरलाई १०० भन्दा ज्यादा फेसियल फिचरहरुको मध्यमबाट थ्रीडीमोडेलमा बदल्न सकिन्छ छ । यस्तो इमोजीलाई शेयर गर्न, भिडियो बनाउन, विभिन्न स्टिकरको रुपमा प्रयोग गर्न पनि सकिन्छ ।', 'बिक्सबीसामसङको इन्टलिजेन्स प्लाटर्फम बिक्सबीको माध्यमबाट प्रयोगकर्ताले सहजै रुपमा आफ्नो वरिपरि भएका विभिन्न जानकारी प्राप्तगर्न सक्छन् ।', 'रियल टाइम अब्जेक्ट डिटेक्शन तथा रिकग्निसनको साथ विक्सबीले तुरुन्त ैतस्वीरको जानकारी दिन्छ । यूजर लाइभ ट्रान्सलेसनको माध्यमबाट विभिन्नभाषाको तथा विदेशी विनिमयदरको जानकारी पनि उपलब्ध गराउनफोन आफै सक्षम हुन्छ ।', 'मनोरञ्जनले भरिपूर्णमनोरञ्जनको लागि स्मार्टफोनको नै प्रयोग गरिन्छ, त्यसैले सामसङले अडियो तथा भिजुअल अनुभव प्रदान गर्न यस्ता उपकरणहरुको निर्माण गर्दै आएको छ । एकेजीयुक्त स्टेरियो स्पीकरको साथ ग्राहकले क्लियर साउन्डको अनुभव गर्नसक्छन् । यस फिचरको साथ प्रयोग कर्ताले आफू खुशी फिल्म हेर्न तथा आफूलाई मनपर्ने कलाकारको नवीनतम एल्बम सुन्न सकिन्छ । यसमा डल्बी वातावरण विद्यमान रहेको छ, जसबाट प्रयोगकर्तालाई ३६० डिग्रीमा एउटा थिएटरको जीवन्त अनुभव प्राप्त हुनेछ ।', 'सामसङको ग्यालेक्सी एस ९ तथा एस ९ प्लसमा अडियोको जीवन्त अनुभव प्राप्तहुने छ । यसमा एस ८ माप्रयोग भएको अन्य सुविधाहरु पनि अत्यन्त राम्रोसँग संयोजन गरिएको छ । यसमा ब्राइट सुपर एमोलेड इन्फीनीटी डिस्प्ले छ ।', 'यो स्मार्टफोनमा स्मार्ट सिंग एप, प्रयोग गर्न सकिन्छ जसले गर्दा घरमा, अफिसमा वा अन्यत्र कतै जाँदा दैनिकीलाई अझ सहज बनाउन मद्दत गर्दछ । यो अन्य सामसङ वा सामसङ बाहेकका उपकरणहरुसँग जोडिन सक्छ ।', 'नयाँ जमानाको सामसङ डीईएक्सले गर्दा मोबाइल सेट ठूलो तथा फुल\xa0 स्क्रीन को अनुभव प्रदान गर्दछ । नयाँ डकिङ्ग सिस्टमको सुविधाले गर्दा प्रयोगकर्ताले एस ९ तथा एस ९ प्लसलाई सहजै रुपमा ठूलो\xa0 स्क्रीनमा मोबाइललाई आवद्ध गराउन सकिन्छ ।', 'साथै मनिटर किवर्ड र माउस, जस्ता उपकरणहरु यसमा आबद्ध गरी सहज रुपमा डकुमेन्टहरुलाई सम्पादन गर्न वा गेम खेल्न पनि सकिने छ । साथै यस फोनका प्रयोगकर्ताहरुले डीईएक्सलाई टच प्याडमा बदल्न पनि सकिन्छ ।', 'उच्च गुणस्तरीयता', 'सामसङ आईपी ६८ पानी तथा धूलो प्रतिरोधी एवं वायरलेस चार्जिङ्गको साथ स्मार्टफोनको लागि गुणस्तरीयता निर्धारण गरिएको छ ।यस फोनमा माइक्रो एसडी कार्डको प्रयोग गरी ४०० जिबी सम्म मेमोरी बढाउन सकिन्छ । नवीनतम उच्च एप्लिकेशन प्रोसेसरको प्रयोग गरिएको र हुँदा यो फोनको कार्यक्षमता उत्कृष्ट छ ।', 'यसको साथ साथै फोनले प्रयोगकर्ताहरुलाई सुरक्षित एवं विश्वासनीयता पनि प्रदान गर्ने कम्पनीको दावी छ । फोनमा सामसङको नवीनतम सुरक्षा प्लेटर्फम नक्स ३.१ द्वारा सुसज्जित गरिएको छ ।', 'मूल्य था उपलब्धताग्राहकले ग्यालेक्सी एस ९ तथा एस ९ प्लस फोन किन्दा ५ हजार रुपैयाँ तुरुन्त क्याश व्याक पाउँछन् । एस ९को मूल्य ९२,९०० तथा एस ९ प्लसको १,०४,९०० तोकिएको छ । क्यास व्याक पछि ८७,९०० र ९९,९००मै किन्न सकिन्छ ।', 'यीदुबै सेटको प्रि-बुकिङ्ग आजदेखि धधध।क्ढउचभदययपष्लन।अom वेभसाइटमा गई गर्न सकिने व्यवस्था कम्पनीले मिलाएको छ ।', 'यी दुई स्मार्टफोनहरु मार्च २३, २०१८ बाट नेपालमा उपलब्ध हुने छन् । एस ९ प्लस विभिन्न ३ वटा आकर्षक रंगमा उपलब्ध हुने छ । मिडनाइट व्ल्याक, कोरल ब्लु तथा न्यू हृयु, लाइलक् पर्पल । एस ९ मिडनाइट व्ल्याकमा उपलब्ध हुने छ ।', 'साथै ग्राहकले प्रतिहप्ता १००० एमबिका साथ १२ हप्तासम्मकूल १२००० एमबिको डाटा एनसेलको तर्फबाट निःशुल्क प्राप्तगर्न सक्नेछन् । शिखर इन्सुरेन्सको मार्फत् एक वर्ष भित्र सेट टुटफुट भएको अवस्थामा बीमा दावीगर्न सकिने व्यवस्था पनि मिलाएको छ ।', 'यसका अतिरित्त प्रि- बुकिङ्ग गर्ने ग्राहकहरुले ५ हजार बराबरको वायरलेस चार्जर वा ५ हजार वरावारको डिस्काउन्ट कुपन प्राप्त गरी सोही रकम बराबरको सामसङ मोबाइलका एक्सोसरिज वा सामसङको स्मार्ट फोन खरिदमा डिस्काउन्ट लिन सकिनेछ ।', 'साथै टर्किस एयर, केजिएच होटल तथा रुट्स फेसनसँग सहकार्य गरी विशेष छुटको व्यास्था पनि मिलाएको छ ।', 'सामसङले पि्र-बुकिङ्गमा सहभागी भएका व्यक्तिहरुलाई लक्की ड्रमा समावेश पनि गर्ने छ र प्रथम हुने भाग्यशाली विजेतालाई टर्किस एयरको सेवा भएको देशमा आउने जाने टिकट निःशुल्क उपलब्ध गराउने व्यवस्था मिलाएको छ ।', 'दोस्रो भाग्यशाली बिजेताका दम्पतिलाई हिमालयन फ्रन्ट रिसोर्ट वा वाटर फ्रन्ट रिसोर्टमा २ रात वस्ने व्यवस्था मिलाएको छ भने २ जना तेस्रो भाग्यशाली विजेताहरुलाई सामसङको फीट टू प्रो प्रदान गरिनेछ ।']"
"विश्व स्मार्टफोन बजार खस्किँदो, वृद्धिदर दोहोरो अंकमा नहुने","['काठमाडौं । वर्षौंयता दोहोरो अंकको वृद्धिदर हासिल गरिरहेको विश्वको स्मार्टफोन बजार यस वर्ष भने संकुचित हुने देखिएको छ ।', 'रिपोर्ट अनुसार यस वर्ष सन् २०१८ मा स्मार्टफोन प्रयोगकर्ताको संख्यामा ९.१ प्रतिशत मात्रले वृद्धि हुनेछ ।', 'मार्केट रिसर्च फर्म फोरेस्टरका अनुसार सन् २०१८ मा विश्वका मोबाइल फोनका प्रयोगकर्ता युनिक सब्सक्राइबर्सको संख्या ३ अर्ब नाघ्नेछ । अर्थात् विश्वको ५५ प्रतिशत जनसंख्यामा स्मार्टफोन पुग्नेछ ।', 'सस्तो मूल्यका स्मार्टफोनमा वृद्धि हुनु, मोबाइल डाटाको मूल्यमा गिरावट तथा छोटो प्रतिस्थापन चक्रका कारण स्मार्टफोन उद्योगले पछिल्लो १० वर्षमा तिव्रतम वृद्धि हासिल गरिरहेको छ ।', 'रिपोर्टमा भनिएको छ- अब विश्वमा नयाँ प्रयोगकर्ता थप गर्न निकै कठीन भैरहेको छ र केही देशले मात्र यसो गर्न सकिरहेका छन् । यद्यपि स्मार्टफोन प्रयोगकर्तासँग अहिले पनि ठूलो अवसर रहेको छ ।', 'विश्वमा स्मार्टफोन प्रयोगकर्ताको संख्या सन् २०१४ मै फिचर फोन प्रयोगकर्ताको संख्याभन्दा माथि पुगेको थियो । यद्यपि अहिले पनि विश्वका १ अर्ब मानिसले फिचर फोन नै चलाउँदछन् । फिचर फोन प्रयोग गर्ने यो जनसंख्या स्मार्टफोन निर्माताहरुका लागि निकै उर्वर तथा अवसरजन्य क्षेत्र हो ।', 'रिपोर्टअनुसार सन् २०२२ सम्ममा थप १ अर्ब नयाँ स्मार्टफोन प्रयोगकर्ता थपिनेछन् । यसमा फिचर फोन प्रयोगकर्ताले स्मार्टफोन पनि खरीद गर्नेछन् र कतिपय फिचर फोन प्रयोगकर्ताले चाहीँ फिचर फोन त्यागेर पूर्णरुपमा स्मार्टफोन प्रयोग गर्न थाल्नेछन् । एजेन्सी']"
"चीनले बनाउँदैछ पहिलो हाइपरसोनिक जहाज, बेइजिङबाट न्यूयोर्क २ घन्टामा !","['बेइजिङ । दुई घन्टामा बेइजिङबाट न्यूयोर्क ! के यो सम्भव छ ? चिनियाँ वैज्ञानिकहरु अहिले यसलाई सम्भव बनाउन लागिपरेका छन् ।', 'एक चिनियाँ अनुसन्धान टिमले दर्जनौं मानिस र कयौं टन कार्गो बोकेर दुई घन्टामा बेइजिङबाट न्यूयोर्क पुग्न सक्ने अकल्पनीय गतिको हवाईजहाजको डिजाइन तयार पारिसकेको छ ।', 'यो हवाईजहाज ६ हजार किलोमिटर प्रतिघन्टाको गतिमा हुइकिनेछ, जुन आवाजको गतिभन्दा पाँच गुणा बढि हो । आवाजको गति प्रतिघन्टा १ हजार २ सय ३५ किलोमिटर हुन्छ ।', 'कुइ काइको नेतृत्वको अनुसन्धान टिमले ‘फिजिक्स, मेकानिक्स एन्ड एस्ट्रोनोमी’ नामक जर्नलमा लेखेको टिपोटमा यो योजनाको खुलासा गरिएको हो ।', 'अहिले सामान्य यात्रुवाहक विमानलाई बेइजिङ र न्यूयोर्कबीचको ११ हजार किलोमिटर दूरी पार गर्न करिब १४ घन्टा लाग्छ ।', 'बेइजिङस्थित चाइनीज एकेडेमी अफ साइन्सको उक्त टिमले जहाजको मोडेलको सफल परिक्षणसमेत गरिसकेको छ । यसलाई ‘आइ प्लेन’ नाम दिइएको छ । एक जोडी पखेटासहितको आइ–प्लेन पहिलो विश्वयुद्धमा प्रयोग गरिएको ‘बाइ प्लेन’ सँग मिल्दोजुल्दो छ । यस्ता बाइ–प्लेनहरु १९३० को दशकपछि लोप भएका थिए, जब प्लेन डिजाइनरहरुले उच्च गति र इन्धन मितव्ययीताको खोजी गर्न थाले ।', 'चीनको पछिल्लो ‘हाइपरसोनिक’ जहाजको तल्लो पखेटा जहाजको मुख्यभागबाट दुई हात फैलाएजस्तो देखिन्छ । तेस्रो चौडा, ब्याट आकारको पखेटा जहाजको पछाडिबाट माथितिर उठेको छ ।', 'अनुशन्धानकर्ताहरुले दावी गरेका छन् कि यो जहाजले हाल विश्वमा निर्माणाधिन हाइपरसोनिक सवारीसाधनले भन्दा धेरै भारवहन गर्न सक्छ । उनीहरुका मुताबिक सामान्य व्यवसायिक जेटको तुलनामा यसले २५ प्रतिशत भारवहन गर्नेछ । यसको अर्थ बोइङ ७३७ जत्रै ठुलो एउटा आइ–प्लेनले पाँच टन कार्गो वा ५० यात्रुहरु बोक्न सक्नेछ । जबकि एउटा बोइङ ७३७ ले २० टन कार्गो वा २ सय यात्रुहरु बोक्ने क्षमता राख्छ ।', 'यद्यपि, यो जहाजको डिजाइनलाई साकार तुल्याउनका लागि अझै धेरै जटिलताहरु बाँकी नै छन् । विश्वमा अहिलेसम्म निर्मित कुने पनि हाइपरसोनिक सवारीसाधन परिक्षणको तहबाट माथि उठ्न सकेका छैनन् । विद्यमान प्राविधिक चुनौतिहरुका कारण अहिलेसम्म तिनीहरुले यात्रु बोक्ने जोखिम उठाएका छैनन् ।', 'चीन र अमेरिकासहितका ठूला देशहरु अहिले हाइपरसोनिक हतियारहरु विकास गर्न प्रतिस्पर्धा गरिरहेका छन् । हाइपरसोनिक भेइकलले उनीहरुलाई अर्को देशको क्षेप्यास्त्र प्रतिरक्षा प्रणालीलाई सजिलै ध्वस्त पार्न सक्षम बनाउँछ । तर, अहिलेसम्म बनेको हाइपरसोनिक भेइकल, जस्तै अमेरिकी एयरफोर्सको एक्स ५१ वेभरडियर र चीनको डब्लुयू १४, ले सानो र हलुका वजनको आणविक ‘वार हेड’ मात्र बोक्न सक्छ ।', 'हाइपरसोनिक गतिमा हुइकिँदा त्यसबाट ठूलो परिमाणमा ताप पनि उत्पन्न हुन्छ । सम्भवत यो १ हजार डिग्री सेल्सियसभन्दा माथि पुग्न सक्छ । र यदि त्यसलाई निस्तेज गर्न सकिएन भने घातक पनि हुन सक्छ । अनुसन्धानकर्ताहरुले यसको समाधान फेला परेको दावी त गरेका छन्, तर, यो अझै परिक्षणकै चरणमा छ ।', 'यद्यपि आइ–प्लेन एउटा ‘गेम चेन्जर’ हुन सक्ने दावी यसका अनुसन्धानकर्ताहरुले गरेका छन् । यद्यपि, उनीहरु यसमा औपचारिक प्रतिक्रिया दिनबाट भने पन्छिन्छन् । आइप्लेनमा प्रत्यक्षरुपमा संलग्न नरहेका तर परियोजनाको विषयमा जानकार एक अनुसन्धानकर्ताले कुइको टिमले चीनको सबैभन्दा अत्याधुकि हाइपरसोनिक हतियारमाथि पनि काम गरिरहेको बताएका छन् । उनका अनुसार आइ–प्लेनले फुलदेखि बमसम्म ओसार्न सक्नेछ भने पर्यटकदेखि लडाकुलाईसम्म बोक्न सक्नेछ ।', 'उनले भने, ‘यो एउटा मुर्खतापूर्ण डिजान थियो, तर, उनीहरु परिक्षणमा सफल भए ।’', 'अनुसन्धानकर्ताका अनुसार यो परियोजनाले नयाँ रणनितिक हतियार विकास गर्ने काममा अमेरिकालाई उछिन्ने चीनको महत्वाकांक्षालाई प्रतिबिम्बित गर्छ । यो हाइपरसोनिक प्रविधिमा नयाँ फड्को सावित हुने पनि उनको भनाई छ ।', 'अमेरिकाले पनि हाल हाइपरसोनिक जहाजमाथि परिक्षण गरिरहेको छ । लोकहिद मार्टिनले एसआर–७२ माथि काम गरिरहेका छन् । साथै उनले सुपरसोनिक यात्रुवाहक जहाजमाथि पनि काम गरिरहेका छन् । यो पनि आवाजको भन्दा उच्च गतिमा हुइकिन सक्ने बताइएको छ ।', 'पछिल्ला वर्षहरुमा चीनले गोबी मरुभूमिमा धेरै प्रकारका हाइपरसोनिक सवारीसाधनहरु परिक्षण गर्दै आएको छ । तिनीहरुमध्ये केही आवाजको गतिभन्दा १० गुणा तीव्र यात्रा गर्न सक्षम छन् ।']"
ह्याङ्गआउटका लागि गुगलले ल्यायो नयाँ अपडेट,"['गुगलले बुधबार आफ्नो इन्टरनेट च्याट टूल ह्यांगआउटका लागि अपडेट रिलिज गरेको छ ।', 'माइक्रोसफ्ट तथा स्ल्याक टेक्नोलोजीसँग प्रतिस्पर्धा गर्नका लागि गुगलले यो कदम उठाएको हो ।', 'अपडेटसँगै ह्यांगआउटको माध्यमबाट कामदार तथा ग्रुपका बीचमा इन्स्टान्ट मेसेजिङलाई सपोर्ट गर्दछ । साथै यसले प्रयोगकर्तालाई अन्य कर्पोरेट सफ्टवेयरको डाटासम्म पूराउनका लागि च्याट विन्डोमा विजेट्स जोड्ने सुविधा पनि प्रदान गर्दछ ।', 'गुगलले यस सर्भिसका बारेमा गत मार्चमा घोषणा गरेको थियो तर बुधबारबाट मात्र सबै प्रयोगकर्ताका लागि यो सेवा उपलब्ध गराएको हो ।', 'गुगलको जी स्विटमा ह्यांगआउटको सुविधा छ । जी स्विट एक वर्कप्लेस सफ्टवेयर प्याकेज हो जसमा इमेल तथा वर्ड प्रोसेसिंगको टूल्स उपलब्ध गराइएइको छ । यो सुविधाको प्रयोगका विश्वभरका ४० लाख व्यवसायिक प्रयोगकर्ताले गरेका छन् र यसका लागि उनीहरुले प्रति प्रयोगकर्ता २५ डलर मासिक भुक्तान गरिरहेका छन् ।', 'ह्यांगआउटले सन् २०१३ मा निशुल्क सेवा सुरु गरेको थियो । तत् पश्चात गुगलले व्यवसायिक प्रयोगकर्ताका लागि समान फिचर्सवाला इन्टर्नल मेसेजिंगका लागि जी स्विट सुरु गरेको थियो । यद्यपि व्यवसायिक प्रयोगकर्ताका लागि स्ल्याक तथा माइक्रोसफ्ट अफिस ३६५ जस्ता विकल्प पनि उपलब्ध छन् । यी दुबै कम्पनी गुगलभन्दा निकै अघि छन् यस क्षेत्रमा ।', 'ह्यांगआउटको सशुल्क भर्सनमा ८ हजार प्रयोगकर्ताले एकसाथ ग्रुपच्याट गर्न सक्दछन् । यसका साथै कम्पनीहरुले आफ्नो डाटाबेस ह्यांगआउट च्याटसँग लिंक गर्नपनि सक्दछन् । उदाहरणका लागि गुगलको समूहले आफ्नो बग ट्रयाकिंग, इम्प्लोइ डाइरेक्टरी तथा आइटी सपोर्ट सिस्टमलाई यससँग जोडेको छ ।', 'यसका साथै गुगलले मिटिंग सेड्युलर टूल्स जस्ता आर्टिफिसियल इन्टेलिजेन्स सर्भिसहरु पनि विकास गरेको छ जसले कर्मचारीको कार्य व्यवहार तथा समयलाई बुझेर सामूहिक बैठक तय गर्दछ । गुगलले आफ्नो क्यालेन्डर सफ्टवेयरका लागि पनि यस्तै आर्टिफिसियल इन्टेलिजेन्सको विकास गरिरहेको छ । अघिल्लो वर्ष रिलिज भएको ह्यांगआउट च्याटसँगै ह्यांआउट मिट, टेलिकन्फ्रेन्सिंग सफ्टवेयर पनि थप गरिएको छ ।', 'एजेन्सीको सहयोगमा']"
पावर बैंक किन्दै हुनुहुन्छ ? यी चार कुरामा ध्यान दिनुस्,"['', 'लामो यात्रामा जाँदा मात्र होइन, हिजोआज अफिस जाँदा पनि पावर बैंक साथमा राख्नुपर्छ । किनकि धेरै फोन चलाउँदा जतिखेर पनि ब्याट्री सकिन सक्छ । एन्ड्रोइड फोनमा केही यस्ता एपहरु पनि हुन्छ जसलाई चलाउँदा ब्याट्री तत्कालै सकिन्छ । त्यसैले पावर बैंक जतिखेर पनि आवश्यक पर्छ । पावर बैंक किन्दा ब्याट्रीको क्षमता, साइज र रङ हेरेर मात्र नकिन्नुहोला त्यसबाहेक अन्य कुराहरुलाई पनि ध्यानमा राख्नुपर्छ ।', '२.५ गुणा बढी क्षमताको पावर बैंक', 'पावर बैंक खरिद गर्दा आफ्नो स्मार्टफोनको ब्याट्रीभन्दा साढे २ गुणा बढी क्षमताको उपयुक्त हुन्छ । यसले फोन चाँडै चार्ज हुन्छ । यसले पावर बैंकको ब्याट्रीको आयु पनि बढ्छ र तपाईंले स्मार्टफोन एकभन्दा धेरै पटक चार्ज गरिरहन पनि सक्नुहुन्छ । त्यसैले पावर बैंक खरिद गर्दा तपाईंको स्मार्टफोनको ब्याट्री कति एमएएचको हो ख्याल गर्नुपर्छ ।', 'युएसबी चार्जिङ सिस्टम भएकोब्याट्रीको क्षमतासँगै पावर बैंक खरिद गर्दा युएसबी चार्जिङ छ कि छैन भन्ने पनि ख्याल गर्नुपर्छ । किनभने बजारमा उपलब्ध पुराना पावर बैंकहरु युएसबी केबलमार्फत मात्र काम गर्न सक्छन् । यस्तो हुँदा स्मार्ट फोन चार्ज गर्दा धेरै समस्या पर्न सक्छ । त्यसैले यस्ता केवलवाला पावर बैंकले काम नदिन सक्छ ।', 'धेरै डिभाइस भएको पावर बैंकआजकल कामकाजी मान्छेहरुसँग एक भन्दा बढी स्मार्टफोन हुनु समान्य हो । उनीहरु चाहन्छन् कि चार्जिङको समस्याले आफ्नो फोन बन्द नहोस् । यसका लागि छुट्टै पावर बैंक किन्नुभन्दा धेरै डिभाइस भएको पावर बैंक किन्दा काम लिन सकिन्छ ।', 'आउटपुट भोल्टेजपावर बैंक किन्दा यसको आउटपुट भोल्टेजबारे पनि विचार गर्नुपर्छ । तपाईंको पावर बैंकको भोल्टेज र स्मार्टफोनको भोल्टेज बराबर छैन भने फोन चार्ज हुँदैन । त्यसैले स्मार्टफोनको आउटपुट भोल्टेज बराबरको आउटपुट भोल्टेज भएको पावर बैंक खोज्नुपर्छ ।']"
"चन्द्रमामा मोबाइल नेटवर्क, चल्ने भयो फोर जी","['विश्वका कैयन् भागमा अहिले पनि मोबाइल फोनको नेटवर्क उपलब्ध छैन । तर वैज्ञानिकहरु चाहिँ चन्द्रमामा मोबाइलको नेटवर्क पुर्याउन जुटेका छन् ।', 'आगामी वर्ष इतिहासमै पहिलोपटक चन्द्रमामा मोबाइल नेटवर्क उपलब्ध हुने भएको हो । यदि त्यसो भएमा चन्द्रमाबाट पृथ्वीमा हाइ डेफिनिसन भिडियो स्ट्रिमिंग सम्भव हुनेछ ।', 'भोडाफोन जर्मनी, नोकिया तथा अउडी कम्पनीले चन्द्रमामा मोबाइल नेटवर्क पुर्याउने छन् । कम्पनीहरुका अनुसार, चन्द्रमामा मानव पाइला पुगेको ५० वर्षपछि उनीहरुले चन्द्रमामा मोबाइल नेटवर्क पूर्याउने यस मिसनमा काम सुरु गरेका छन् ।', 'भोडाफोनका अनुसार यस कामका लागि नोकियालाई टेक्नोलोजी पार्टनरको रुपमा राखिएको छ र नोकियाले स्पेस ग्रेड नेटवर्कको विकास गर्नेछ । यसमा एक सानो हार्डवेयर तयार गरिनेछ जसको आकार एउटा सानो प्याकेट जत्रै हुनेछ ।', 'यस परियोजनामा बर्लिनस्थित पिटीसाइन्टिस्ट कम्पनीको पनि सहकार्य रहेको छ । भोडाफोनका अनुसार सन् २०१९ मा यस परियोजनाको सुरुवात हुनेछ । नासाको अन्तरीक्षयान प्रक्षेपण केन्द्रबाट उक्त मोबाइल नेटवर्कयुक्त हार्डवेयरलाई फाल्कन ९ रकेटमा राखेर प्रक्षेपण गरिनेछ ।', 'भोडाफोन जर्मनका कार्यकारी अधिकारीका अनुसार यस परियोजनामा मोबाइल नेटवर्क विकासको एक नयाँ अवधारणा अवलम्बन गरिएको छ । यसमा फोरजी नेटवर्कको प्रयोग गरिनेछ । फाइभ जी नेटवर्क अहिले पनि परीक्षणको अवस्थामा रहेको र यसले चन्द्रमाको सतहमा काम गर्ने नगर्ने यकिन नरहेको हुँदा फोरजी नेटवर्कको प्रयोग गरिने उनको भनाई छ ।', 'एजेन्सी']"
कागजमा पेन्सिलले लेखेर वैज्ञानिकले निकाले विजुली,"['अहिलेसम्म तपाइँले पानी, हावा, कोइला, वायोमास, परमाणु, भूताप इत्यादिबाट विजुली निकालेको बारेमा सुन्नुभएको वा देख्नुभएको थियो होला । तर अब चाहिँ\xa0 कागज र पेन्सिलबाटै बिजुली निस्किनेछ । वैज्ञानिकहरुले कागजमा पेन्सिलले लेखेर विजुली निकालेका छन् ।', 'जर्मन वैज्ञानिकहरुले यस्तो प्रविधिको विकाश गरेका छन्, जसले विद्युत तापीय प्रभावको प्रयोग गरी विजुली उत्पादन गर्दछ । यो सजिलो र अनौठो प्रविधि हो । यो वातावरणमैत्री प्रविधि पनि भएको बताइएको छ ।', 'यद्यपि, तापलाई विजुलीमा बदल्ने प्रविधि धेरै पहिलेदेखि नै प्रचलनमा रहेको छ । तर बर्लिनका वैज्ञानिकहरुले तापलाई विजुलीमा बदल्ने निकै सजिलो र अहिले सम्मकै नयाँ तरिका पत्ता लगाएका छन् । जसमा कागज, पेन्सिल र कन्डक्टर पेन्टको प्रयोग गरी विजुली निकाल्न उनीहरु सफल भए ।', 'विजुली उत्पादनको यो नविनतम प्रविधि कुनैप्नि वस्तुको थर्मोइलेक्ट्रिक प्रभावमा आधारित छ । जसमा दुई अलग अलग तापमान भएका धातुहरुलाई सम्पर्कमा ल्याउँदा विद्युत चार्ज पैदा हुन्छ । यसबाट कुनै प्रविधि वा प्राकृतिक प्रक्रियापश्चात् बचेको तापमानलाई आंशिक रुपमा विद्युतीय उर्जामा बदल्न सकिन्छ । यो प्रविधिलाई जर्मनीस्थित हेल्महोल्ज केन्द्रले विकशित गरेको छ ।', 'वैज्ञानिकहरुका अनुसार पावर प्लान्ट तथा घरमै प्रयोग गरिने विभिन्न मेसिनहरुबाट निस्कने तापक्रम खेर गैरहेको हुन्छ । अब यो प्रविधिको प्रयोगबाट उक्त तापक्रमलाई पनि विजुलीमा परिणत गर्न सकिनेछ ।', 'प्रयोगका दौरान वैज्ञानिकहरुले सेतो कागजमा मोटो गरी पेन्सिलको ग्राफाइटले कोरेर एएटा सानो क्षेत्रलाई छोपे । अनि त्यसमा को पोलिमर पेन्ट लगाए, जुन बिजुलीको सूचालक हो । कागजमा पेन्सिलले कोरिएको ठाउँले त्यसपछि विद्यूतीय चार्ज पैदा गरेको पाइयो जसरी महंगो नानो कम्पोजिटबाट पैदा गर्ने गरिन्छ । ग्राफाइटमा इन्डियम सेलेनाईड जोड्दा भोल्टेज झनै वृद्धि भयो ।', 'नानो कम्पोजिटले फरक फरक फ्रिक्वेन्सी पैदा गर्न सक्दछन् । वैज्ञानिक नर्बट निकेलका अनुसार पेन्सिलले कोर्दा कागजमा ग्राफाइटको सतह बन्दछ । यद्यपि त्यो बिजुलीको कमजोर सूचालक बन्दछ तर ताप भने सजिलैसँग प्रवाहित गरी भोल्टेज उत्पन्न गर्दछ ।', 'भविष्यमा यो प्रविधिलाई तामा लगायतका धातुलाई कागजमा प्रिन्ट गर्नमा प्रयोग गर्न सकिने वैज्ञानिकको भनाई छ । साथै सरीरको तापीय उर्जाको प्रयोग गरी विभिन्न ग्याजेटहरु र सेन्सरलाई चलाउन पनि यसको प्रयोग गर्न सकिने वैज्ञानिकहरुले बताएका छन् ।', 'एजेन्सी']"
आफ्नो स्मार्टफोनमा फेस आइडी कसरी राख्ने ?,"['पछिल्लो समयमा स्मार्ट फोनमा राखिएको फिंगर प्रिन्ट कि को धेरै चर्चा भयो । अब यसको चर्चा पनि कुन थालेको छ, यसको सट्टा फेसियल रिकगिनसन की कोक डिमाण्ड हुन थालेको छ । आइफो एक्स, सामसुङ ग्यालेक्सी नोट ८, वान प्लस ५, टी बजारमा आएसँगै फेस अनलक ट्रेन्ड आएकाे छ । तर अझै पनि फेस आइडी (फेस अनलक) महंगो स्मार्टफोनमा मात्र उपलब्ध छ ।', 'तर यही समयमा, साओमीले यो मान्यतालाई तोड्दै पहिलो पटक सस्तो स्मार्टफोनमा पनि फेस अनलकको सुविधा दिएको छ । साओमीले एमआई ए वन र रेडमी नोट ५ प्रोमा फेस अनलकको सुविधा दिएको छ । जम्मा १३ हजार ९ सय ९९ भारुमा पाइने रेडमी नोट ५ प्रोमा फेस अनलकको सुविधा राखिएको छ । तपाईंको स्मार्टफोनमा फेस अनलकको सुविधा चाहनुहुन्छ भने यसरी गर्नुहोस् ।', 'तपाईको स्मार्ट फोनमा फेस अनलक फिचर छैन र तपाईं चाहनुहुन्छ भनेIObit Applock: Face Lock & Fingerprint Lock 2018डाउनलोड गर्नुहोस् । तपाईं गुगल प्लेस्टोरबाट यसलाई निशुल्क डाउनलोड गर्न सकिन्छ ।', 'एप इन्स्टल गरेपछि पिन सेट गर्नुहोस् । त्यसपछि तपाईंलाई लक गर्ने कि अनलक गर्ने भनेर सोधिन्छ । यसको मतलब तपाईले पुरानो पासवर्डबाट फोन अनलक गर्नुपर्छ र फोनलाई अनलक अवस्थामा राख्नुपर्छ ।', 'त्यसपछि एपले एक्सेसका लागि पर्मिसन दिनेछ । अब फेस अनलक गर्नका लागि एपको बायाँ पट्टिका तीन वटा डटमा क्लिक गर्नुहोस् । त्यसपछि फेस आइडीका लागि आफ्नो अनुहार सेट गर्नुहोस् । अब तपाईंको स्मार्ट फोन फेस आइडीमार्फत लक हुन्छ ।']"
"नोकिया सिक्स सार्वजनिक, यी छन् फिचर्स","['नोकिया ब्राण्डको नोकिया सिक्स स्मार्टफोन सार्वजनिक भएको छ । स्पेनको बार्सिलोनामा आयोजित मोबाइल वर्ल्ड कंग्रेसमा एचएमडी ग्लोबल कम्पनीले नोकिया सिक्स आधिकारिक रुपमा लञ्च गरेको हो ।', 'नोकिया सिक्समा डुअल साइट, श्भकष्कक अप्टिक्स, एन्ड्रोइड ओरियो अपरेटिंग सिस्टम, गुगल असिस्टेन्ट सपोर्ट तथा फेस रिकग्नीसन फिचर समेत रहेको छ ।', 'नोकिया सिक्सका अन्य फिचर्समा ५.५ इन्चको २.५ डी डिस्प्लेका साथै नटुट्ने खालको कोर्निंग गोरिल्ला ग्लासको सुरक्षाकवच रहेको छ ।', 'नोकिया सिक्सको बडीमा पनि विशेष ध्यान दिएको छ कम्पनीले । नोकिया सिक्समा स्न्यापड्रागन ६३० प्रोसेसर, ३ जिबी र्याम तथा ३२ जिबी इन्टर्नल स्टोरेज रहेको छ । आगामी अपि्रल महिनामा यो फोन बजारमा उपलब्ध हुने बताइएको छ । यो फोनको एक अर्को भेरिएन्ट पनि हुनेछ जुन ४ जिबी र्याम तथा ६४ जिबी स्टोरेजमा आउनेछ ।', 'क्यामराको कुरा गर्दा नोकिया सिक्समा द्ययतजष्भ क्यामरा तथा नोकियाको इश्इ फिचर्स हुनेछ । पछाडिको भागमा फिंगरपि्रन्ट सेन्सर हुनेछ । मूख्य क्यामरा १६ मेगापिक्सेल तथा सेल्फी क्यामरा ८ मेगापिक्सेलको हुनेछ ।', 'स्मार्टफोनमा ३००० मिलिएम्पियर आवरको ब्याट्री रहेको छ । यो फोन ब्लाक, कपर, ह्वाइट, आइरन, ब्लू तथा गोल्ड कलरमा उपलब्ध हुनेछ ।एजेन्सी']"
मुटुरोगीलाई सहयोग गर्नेछ आइफोनको नयाँ एप,"['', 'एप्पलको आइफोनका लागि तयार गरिएको एक नयाँ एपले मुटु सम्बन्धी रोगबाट ग्रसित मानिसहरुका लागि निकै उपयोगी सावित हुनेछ ।उक्त एपले हार्ट अट्याकबाट बँच्न सफल मानिसहरुलाई थप जोखिमबाट बचाउनुका साथै आफ्नो स्वास्थ्यका बारेमा ख्याल राख्नमा सहयोग गर्नेछ ।', 'कोरी नामको यो एप एप्पलको केयरकिट प्लाटर्फममा पहिलो मुटुस्वास्थ्य सम्बन्धी एप हो र यसले प्रयोगकर्तालाई मुटुको समस्याका बारेमा तथा अस्पतालमा उपचार तथा डिस्चार्ज प्रक्रिया लगायतका सम्पूर्ण विषयमा जानकारी प्रदान गर्नेछ ।', 'यो एपका माध्यमबाट बिरामीले हृदयाघातपछि आफ्नो औषधोपचार, फलोअप, स्वस्थ र जोखिममुक्त जिवनशैली कसरी कायम गर्ने भन्ने बारेमा जानकारी प्राप्त गर्न सकिन्छ ।', 'अमेरिकाको जोन हप्किन्स युनिभर्सिटीका शोधकर्ता विलियम यांगका अनुसार हृदयाघातबाट गुज्रिएका र बाँच्न सफल भएका मानिसहरु सामान्य जिवनमा फर्किनका लागि निकै कठिनाईको सामना गर्नुपर्दछ ।', 'सोही कारण बिरामीहरुले आफ्नो बारेमा आफै ख्याल पूराउन सकून् र उपलब्ध सेवाहरुको लाभ उठाउन सकून् भनेर आइफोनको उक्त एपको विकास गरेको उनको भनाइ छ ।', 'उक्त एपको मद्धतले बिरामीले आफ्नो उपचारको पूर्णरुपमा ट्रयाक गर्न सक्दछन् । आफ्नो ख्याल कहिले र कसरी राख्नुपर्दछ भन्ने विषयमा जानकारी पाउँछन् । साथै यो एपलाई एप्पल वाचसँग सिंक्रोनाइज गरी मुटुको दर तथा रक्तचापलाई पनि निगरानी गर्न सकिन्छ ।एजेन्सीको सहयोगमा']"
यस्ता हुनेछन् सामसुङ एस नाइन र नाइन प्लसका फिचर्स,"['ग्यालेक्सी सिरिजका स्मार्टफोन निर्माता सामसुङले आफ्ना आसन्न दुई स्मार्टफोनको नाम ग्यालेक्सी एस नाईन र एस नाइन प्लस रहने यसअघि नै प्रष्ट पारिसकेको छ ।', 'ग्यालेक्सी एस नाइन प्लसमा एन नाइनमा भन्दा ठूलो स्क्रिन रहने बताइएको छ ।', 'आगामी फेब्रुअरी २५ बाट सुरु हुने मोबाइल वल्र्ड कंग्रेसका अवसरमा सामसुङले यी दुई स्मार्टफोन सार्वजनिक गर्ने र मार्च महिनादेखि बजारमा पठाउन सक्ने अनुमान गरिएको छ ।', 'यी स्मार्टफोन ग्यालेक्सी एस एट भन्दा महंगो हुने बताइएको छ ।', 'स्मार्टफोनको लुक्स ग्यालेक्सी एस एटसँगै मिल्दोजुल्दो हुनेछ । यसमा १८ः५ः९ एस्पेक्ट रेसियोवाला पातलो भेजन स्क्रिन रहनेछ ।', 'पछाठिपट्टि फिंगरप्रिन्ट सेन्सर किनाराको साटो क्यामराको तल बीच भागमा रहनेछ । एस नाईन स्मार्टफोनमा ५.८ इन्चको क्यूएचडी प्ल्स एमोलेड स्क्रिन रहनेछ । नाइन प्लसमा ६.२ इन्चको स्क्रिन हुनेछ ।', 'सामसुङले आफ्ना आगामी दुई स्मार्टफोनमा अहिलेसम्मकै उत्कृष्ट प्रोसेसर राख्नेछ । स्मार्टफोनमा क्वालकोम स्नेपड्रागन ८४५ का साथै कतिपयमा सामसुङकै एक्जीनोस ९८१९ प्रोसेसर हुनेछ ।', 'एन नाइनमा ४ जिबी र एस नाइन प्लसमा ६ जिबीको र्याम हुने बताइएको छ । दुबै स्मार्टफोनमा ६४ जिबी तथा १२८ जिबीको इन्टर्नल स्टोरेज रहनेछ ।', 'समाचार अनुसार सामसुङले आफ्ना यी नयाँ स्मार्टफोनमा आइफोन एक्सका जस्तै केही फिचर पनि राख्ने बताइएको छ । जसमा थ्री डी इमोजी, फेस अनलक सेक्योरिटी फिचर तथा फ्रन्ट फेसिंग स्टिरियो स्पिकर्स रहनेछन् ।', 'स्मार्टफोनमा १२ मेगापिक्सेलको मूख्य क्यामरा रहनेछ जसमा सुपर स्लो मोसनको फिचर पनि रहनेछ ।', 'ग्यालेक्सी एस नाईन प्लसमा डुअल क्यामरा हुनसक्ने बताइएको छ । जसमा दोश्रो क्यामरा १२ मेगापिक्सेल सेन्सरका साथमा फिक्स अपर्चरवाला हुनेछ । साथै ८ मेगापिक्सेलको सेल्फी क्यामरा हुनेछ । जसमा सेल्फीका लागि केही नविनतम फिचर्स पनि रहनेछन् ।', 'एजेन्सीको सहयोगमा']"
पासवर्डमार्फत गर्नुहोस् पेनड्राइभको सुरक्षा,"['डाटा ट्रान्सफरका लागि उपयुक्त विकल्प पेइनड्राइभ हो । प्रयोग गर्न सजिलो हुँदाहुँदै पनि यसमा भाइरसको जोखिम उच्च हुन्छ । त्यसैले पेनड्राइभको सुरक्षामा ध्यान दिन जरुरी छ । तपाईंले पासवर्डमार्फत पनि पेनड्राइभको सुरक्षा गर्न सक्नुहुन्छ । यसका लागि कुनै सफ्टवेयरको आवश्यकता पनि छैन, तपाईं एक मिनेटमै पासवर्डमार्फत पेनड्राइभ सुरक्षा गर्न सक्नुहुन्छ ।', 'कसरी गर्ने पासवर्डमार्फत सुरक्षा ?', '१. पहिला आफ्नो पेनड्राइभलाई ल्यापटप वा कम्प्युटरमा जोड्नुहोस् । त्यसपछि कम्प्युटरमा गई पेनड्राइभमा राइट क्लिक गरेर Turn on BitLocker मा क्लिक गर्नुहोस् ।', '२. त्यहाँ तपाईंले नयाँ विन्डो खुलेको देख्नुहुन्छ । त्यसपछि Use a password to unlock the drive मा जानुहोस् । त्यसको अडाडिको बक्समा राइट क्लिक गर्नुहोस् । त्यसपछि पासवर्ड सेट गर्न Next मा क्लिक गर्नुहोस् ।', '३. अब विन्डो ओपन भयो, त्यसमा Save the recovery key to a file\xa0 मा क्लिक गर्नुहोस् र यसलाई सेभ गर्नुहोस् । पछि तपाईंले पासवर्ड बिर्सनुभयो भने पनि यस फाइलाको सहयोगले पासवर्ड फेरि पाउन सक्नुहुन्छ ।', '४. फाइल सेभ गरेपछि फेरि एक पटक Next क्लिक गर्नुहोस्, त्यसपछि Save the recovery key to a file क्लिक गर्नुहोस् । अब पेन ड्राइभमा पासवर्ड प्रोटेक्शन की को प्रोसेस सुरु हुन्छ । केही बेरमा प्रोसेस 100% पुगेको देखिन्छ र पासवर्ड सेट हुन्छ ।']"
"सामसुङको एस ९ र एस ९ प्लस मोबाइल लन्च, केके छन् विशेषता ?","['काठमाडौं । स्मार्ट फोनको दुनियाँमा एकछत्र साम्राज्य कायम राखेको सामसुङले ‘ग्यालेक्सी एस ९’ र ‘ग्यालेक्सी एस ९ प्लस’ मोबाइल फोन लन्च गरेको छ । दुबै फोन मार्च महिनाबाट बजारमा उपलब्ध हुनेछन् ।', 'यसको प्रिबुकिङ सुरु भइसकेको छ । सामसङ ग्यालेक्सी एस ९ प्लसलाई आइफोन टेनसँग पनि तुलना गर्ने गरिएको छ ।', 'सामसुङको नयाँ फ्ल्यागशिप स्मार्ट फोन नयाँ क्यामरा, डाटा प्रोटेक्स, भर्जुअल असिस्टेन्ट र इन्टरप्राइज परफमेन्सका साथ सार्वजनिक गरिएको छ । ‘सामसुङ ग्यालेक्सी एस ९’ र ‘एस ९ प्लस’ मोबाइल वर्ल्ड कंग्रेस २०१८ को इभेन्टमा लन्च गरिएको छ ।', 'यसको क्यामरालाई रिडिजाइनका साथसाथै स्मार्टथिङ्ग एप, Knox ३.१ डिफेन्स ग्रेड सेक्युरिटी जस्ता फिचरहरु छन् । यी फोनहरु कालो, खैरो, निलो, पर्पल रंगमा उपलब्ध छन् । यी फोनहरु डस्ट फ्री छन् ।', '‘एस ९’ र ‘एस ९ प्लस’मा के छ अन्तर ?', '‘सामसुङ ग्यालेक्सी एस ९’ र ‘एस ९ प्लस’मा केही अन्तरहरु छन् । सबैभन्दा पहिले डिस्प्लेबारे जानकारी लिऔं ।', 'डिस्प्ले', 'सामसुङ ग्यालेक्सी एस ९ फोनमा ५.८ इन्चको क्वाड एचडी सुपर एमोलेड स्क्रिन छ । फोनको एस्पेक्ट रेसियो १८.५ः९ छ । यसको पिक्जेल प्रति इन्च (पीपीआई) ५३१ छ ।', 'सामसुङ ग्यालेक्सी एस ९ प्लस फोनमा ६.२ इन्चको क्वाड एचडी प्लस कर्व्ड सुपर एमोलेड स्क्रिन छ । यसको पनि एस्पेक्ट रेसियो १८.५ः९ छ । यसको पिक्जेल प्रति इन्च (पीपीआई) ५६८ छ ।', '', 'र्\u200dयाम', 'सामसुङ ग्यालेक्सी एस ९ फोनमा चार जीबीको र्\u200dयाम राखिएको छ । फोन १० एनएम ६४ बिट एक्स्ट्राकोर चिपसेट छ । फोनमा अक्टाकोर क्वालकम स्न्यापड्रेगन ८४५ प्रोससर राखिएको छ ।', 'सामसुङ ग्यालेक्सी एस ९ प्लस फोनमा ६ जीबीको र्\u200dयाम राखिएको छ । फोनमा १० एनएम प्रोससरको प्रयोगबाट अक्टाकोर क्वालकम स्न्यापड्रेगन ८४५ प्रोसेसर राखिएको छ ।', 'व्याट्री', 'सामसुङ ग्यालेक्सी एस ९ फोनमा ३ हजार एमएएच व्याट्री छ । फोनमा वायरलेस चार्जिङको सुविधा पनि छ ।', 'सामसुङ ग्यालेक्सी एस ९ प्लसको व्याट्री सामसुङ ग्यालेक्सी एस ९ को व्याट्रीभन्दा बलियो र टिकाउ छ । किनकी यसमा ३ हजार ५ सय एमएएचको व्याट्री राखिएको छ । यसमा पनि वायरलेस चार्जिङको सुविधा छ ।', 'मूल्य', 'सामसुङ ग्यालेक्सी एस ९ फोनको सबैभन्दा कम मूल्य ७२० डलर छ । यसको नेपाली रुपैयाँ ७४ हजार ६५४ रुपैयाँ हुन आउँछ ।', 'सामसुङ ग्यालेक्सी एस ९ प्लसको सबैभन्दा कम मूल्य ८४० डलर छ । यसको नेपाली रुपैयाँ ८७ हजार ९६ रुपैयाँ हुन्छ ।', '', '', '']"
फेसबुकमा भर पर्दा बन्द हुन पुग्यो विश्वकै चर्चित वेबसाइट,"['', '', 'भिजिटरका लागि फेसबुकमा भर पर्ने न्यूज पोर्टलहरुले खराव समयको सामना गर्नुपर्ने अबस्था आएको छ । फेसबुकले गरेको नीतिगत परिवर्तनको\xa0शिकार एउटा\xa0‘ठूलो माछा’\xa0भएको छ ।', 'महिलाहरूका प्रेरणादायक विषयवस्तु तथा\xa0‘हाउ टू’\xa0मा केन्द्रित सामग्री पस्किने विश्वचर्चित वेबसाइट‘लिटल थिङ्ग्स’शनिबारबाट बन्द भएको छ ।', 'सन् २०१६ मा मात्रै अमेरिकामा रहेको सिटी नेसनल बैँकबाट उसले ठूलो ऋण लागानी पाएको थियो । त्यतिबेला लिटल थिङ्ग्स संसारकै सबैभन्दा ठूलो अनलाइन लाइफस्टाइल प्रकाशक मध्येमा गनिन थालिएको थियो । सन् २०१५ मा सबै भन्दा लोकप्रिय फेसबुक पोस्ट उसैको थियो ।', 'तर, विगतका केही महिनाहरूमा कम्पनीले असहज स्थितिको सामना गर्नुपर्यो । बिजनेस इन्साइडरले छापेको सीइओ जि स्पाइजरले आफ्ना कर्मचारीहरूलाई लेखेको पत्रमा पनि त्यही कुरा उल्लेख गरिएको छ ।', 'स्पाइजरले पत्रमा भनेका छन्, ‘गत वर्षको अगस्ट महिनादेखि कम्पनीले ठूलो नोक्सान भोग्न थालेको थियो तर, लिटल थिङ्सले छिट्टै नै बदलिँदो परिस्थिति अनुसार आफूलाई ढाल्यो र नयाँ आर्थिक स्रोतहरू पहिचान गर्यो ।’ स्पाइजरले ठूला मिडियाहरूलाई उनको संस्था किनिदिन पनि आग्रह गरे ।', 'त्यतिकैमा फेसबुकले फेरि आफ्नो अलगोरिदममा परिवर्तन ल्यायो । नयाँ अल्गोरिदम लागू भइसकेपछि फेसबुकले समाचार प्रकाशकहरूले गरेको भन्दा प्रयोगकर्ताका साथीहरूले गरेका पोस्टलाई महत्व दिन थालेको थियो । स्पाइजरका अनुसार यो परिवर्तनले लिटल थिङ्ग्सकमा आउने ट्राफिक ७५ प्रतिशतले घट्यो ।', '‘फेसबुकले बेलाबखतमा आफ्नो अल्गोरिदम परिवर्तन गर्ने गरेको छ तर यो पुराना परिवर्तनहरूले यति ठूलो विनाश निम्त्याएका थिएनन्‘,उनले पत्रमा लेखेका छन् ,‘हामीले आफूलाई निकै अप्ठ्यारो परिस्थितिमा पायौँ । लिटल थङ्ग्स एक्वायर गर्न तयार भएको कम्पनी पनि डराएर भाग्यो अनि हामीसँग बैँकलाई तिर्ने पैसा भएन । त्यसैले हामीले हाम्रो यात्रालाई यही विश्राम गर्नु पर्ने अवस्था आइपुग्यो ।‘', 'वेबसाइटका प्रधान सम्पादक माया मेक्कनले पाठकलार्इगुडबाइ नोटलेख्दै भनेका छन्- ‘मेरा प्यारा पाठकहरू मैले यहाँहरूलार्इ मिस गरिरहने छु, यहाँहरूका प्रतिक्रियालार्इ मिस गरिरहने छु ।’', '']"
भक्तपुरमा पुल बनाउँदा ५ जिल्लाको टेलिफोन अवरुद्ध,"['१३, फागुन, काभ्रे । पुल निर्माणका क्रममा अप्टिकल फाइबर चुँडिएपछि भक्तपुरसहित ५ जिल्लामा नेपाल टेलिकमको सेवा अवरुद्ध भएको छ ।', 'विहान सवा दश बजेदेखि टेलिकमले प्रदान गरेको सबै सेवा अवरुद्ध भएपछि सेवाग्राहीमारमा परेका छन् ।', 'भक्तपुरको राधेराधेमा पुल निमार्णका क्रममा अप्टिकल फाइबर चुडिएपछि भक्तपुर, काभ्रे, सिन्धुली, सिन्धुपाल्चोक, दोलखा र रामेछापमा टेलिकमले दिएको सेवा अवरुद्ध भएको हो । ल्याण्डलाइन र मोवाइल सेवा बन्द भएको छ ।', 'नेपाल टेलिकमको अप्टिकल तार भक्तपुरको राधेराधेमा पुल बनाउने क्रममा चुडिएकाले भक्तपुर सहित पूर्वका ५ जिल्लाको मोवाइल फोन अवरुद्ध भएको नेपाल टेलिकम शाखा बनेपाका प्रमुख सुरेन्द्रप्रसाद शाहले बताए ।', 'शाहका अनुसार साँझसम्म सबै नेटर्वकको समस्या हल हुनेछ ।']"
"एप्पलले ल्याउँदैछ अहिलेसम्मकै ठूलो आइफोन, एकसाथ तीनवटा आइफोन आउने","['आइफोन निर्माता कम्पनी एप्पलले अहिलेसम्मकै सबैभन्दा ठूलो आकारको आइफोन ल्याउने भएको छ । यो वर्ष सन् २०१८ मा एप्पलले तिन नयाँ आइफोन बजारमा ल्याउनेछ । जसमा ठूलो आकारको आइफोन सँगै आइफोन एक्सको अपग्रेडेड भर्सन र कम मूल्य पर्ने एक अर्को मोडेल पनि रहनेछ ।', 'फ्याब्लेटप्रेमी स्मार्टफोन प्रयोगकर्ताका लागि लक्षित गर्दै आइफोनले ठूलो साइजको आइफोन ल्याउने सोँच बनाएको छ । त्यस्तै मध्यमस्तरका उपभोक्तालाई लक्षित गर्दै उसले सुपथ मूल्यको आइफोन एक्सको संस्करण ल्याउनेछ ।', 'आगामी सेप्टेम्बर सम्ममा एप्पलले तिन नयाँ स्मार्टफोन सार्वजनिक गर्ने सुत्रहरुले बताएका ब्लुम्बर्गले उल्लेख गरेको छ ।', 'निकै अपेक्षा गरिएको आइफोन एक्सले सोँचे अनुरुपको व्यापार गर्न नसकेपछि चिन्तित बनेको एप्पलले नयाँ आइफोनमार्फत आफ्नो बजार फर्काउने लक्ष्य राखेको छ । सन् २०१७ को अन्तिम त्रैमासिकमा एप्पलले ७ करोड ७३ लाख आइफोन बेच्न सफल भएको थियो जुन विश्लेषकहरुको प्रक्षेपणभन्दा कम हो । यस अवधिमा एप्पलले ८ करोड आइफोन बेच्ने प्रक्षेपण गरिएको थियो ।', 'धेरै उपभाक्ताले आइफोन एक्सको डिजाइन तथा फिचर्स मन पारेपनि यसको चर्को मूल्यका कारण अन्य स्मार्टफोन किन्न बाध्य भएको अनुमान विश्लेषकहरुको छ । त्यसैले एप्पलले आगामी आइफोनहरु मध्ये एउटा सस्तो संस्करण पनि बजारमा ल्याउने तयारी गरेको हो ।', 'एजेन्सी']"
तपाइको फेसबुक अकाउन्ट अरुले त खोलिरहेको छैन ? यसरी थाहा पाउनुहोस्,"['', 'साइबर अपराधीहरुलेे इन्टरनेट प्रयोगकर्ताका विभिन्न अकाउन्टहरु ह्याक गर्ने र\xa0प्रयोगकर्ताका डाटाहरुको दुरुपयोग गर्ने घटना नौलो होइन ।', 'पछिल्ला वर्षहरुमा अनलाइनमार्फत प्रयोगकर्ताको पहिचान चोरी गर्ने घटना तीव्र रुपमा बढिरहेको छ ।', 'प्रचलनमा रहेका सोसल मिडिया साइटहरुमध्ये फेसबुक धेरै प्रयोगकर्ताको लागि सबैभन्दा महत्वपूर्ण अकाउन्टको रुपमा रहेको हुन्छ ।', 'फेसबुकमा गरिने कुराकानी तथा शेयर गरिने जानकारीहरुको दृष्टिले गर्दा\xa0फेसबुकमा हरेक प्रयोगकर्ताका लागि आफ्नो गोपनियता निकै महत्वपूर्ण रहेको हुन्छ ।', 'फेसबुक आफैले प्रयोगकर्ताको अकाउन्टको सुरक्षाका लागि विभिन्न टुल्सहरु उपलब्ध गराएको हुन्छ ।', 'आफ्नो फेसबुक अकाउन्टमा कुनै शंकास्पद गतिविधि देखिएमा वा ह्याकिंगको आशंका भएमा पहिचान गर्नका लागि विभिन्न तरिकाहरु उपलब्ध रहेका छन् ।यसका\xa0लागि तपसिलको विधि अबलम्बन गर्नुपर्दछः', '१. फेसबुक लगइन गर्नुहोस् र दायाँतर्फ माथिल्लो भागमा रहेको एरो\xa0आइकनमा क्लिक गर्नुहोस् ।', '२. सेटिंग्स अप्सनमा क्लिक गर्नुहोस्', '३. त्यहाँ रहेको सेक्योरिटी अप्सनमा क्लिक गरी\xa0General अप्सनभन्दा तल रहेको लगइन अप्सनमा क्लिक गर्नुहोस्', '४. त्यहाँ तपाइँले आफ्नो फेसबुक कुन कुन ग्याजेटमा कुन समयमा लगइन भएको छ भन्ने पूर्ण जानकारी प्राप्त गर्न सक्नुहुन्छ । तपाइँको फेसबुक\xa0अकाउन्ट लगइन भएका सबै डिभाइसको पूर्ण सूचिको जानकारी त्यहाँ हुन्छ,\xa0तपाइँले फेसबुक अकाउन्ट खोलेको दिनदेखिकै ।', '५. यदि तपाइँले नचिनेको वा आफूले कहिल्यैपनि लगइन नगरेको डिभाइस पनि अकाउन्ट लगइन भएको डिभाइसको सूचिमा देखियो भने जान्नुहोस् कि तपाइँको\xa0फेसबुक अकाउन्ट अरु कसैले खोलेको छ । यसमा तपाइँको अकाउन्ट ह्याक भएको\xa0हुनसक्छ । त्यस्तो शंकास्पद डिभाइसको नामको छेउँमा रहेको तीनवटा\xa0थोप्लोवाला आइकनमा क्लिक गर्नुहोस् र त्यहाँ रहेको Not you नामक अप्सनछान्नुहोस् ।', '६. त्यसपछि फेसबुकले तपाइँको अकाउन्ट सुरक्षित बनाउन अनुरोध गर्नेछ । र, आफ्नो अकाउन्टलाई सुरक्षित तथा बलियो कसरी बनाउने भन्ने बारेमा पूर्ण\xa0जानकारी प्रदान गर्नेछ । तपाइँले आफ्ना फेसबुक लगइन भएका डिभाइसहरुको नामको छेउँमा लगआउन\xa0अप्सन पनि देख्न सक्नुहुन्छ । साथै सूचिको अन्तिममा सबै डिभाइसबाट एकसाथ\xa0लगआउट गने अप्सन पनि हुन्छ ।', 'आफ्नो अकान्टलाई थप सुरक्षित बनाउन तपाइँ दुई तहको प्रमाणीकरण\xa0अर्थात् टू फ्याक्टर अथेन्टिकेसन प्रयोग गर्न सक्नुहुन्छ ।एजेन्सीको सहयोगमा']"
"कुकुरका लागि स्मार्ट भेस्‍ट आयो, अब मालिकलार्इ हाइसन्चो","['', 'यस वर्षको मोवाइल वर्ल्ड कंग्रेसका विशेष आकर्षणमध्ये घरपालुवा कुकुरले लगाउने ‘स्मार्ट डग भेस्ट’ पनि रह्यो ।', 'फिलिपिन्\u200dसका स्टार्ट अप व्यवसायी टोनी कौटुले निर्माण गरेको यो स्मार्ट भेस्ट कुकुरलाई लगाइदिएपछि मालिकलाई धेरै हदसम्म हाइसञ्चो हुनेछ ।', 'भेस्टमा राखिएको सेन्सरले कुकुरको मुटुको गति, तापक्रम, कुकुर कराउने तथा भुकेको आवाज र शरीरको तापक्रम नाप्नेमात्र होइन कुकुर कहाँ पुगेको छ भन्ने जानकारीसमेत दिन्छ ।', 'भेस्टमा एउटा सिमकार्डजस्तै चिप्स राखिएको हुन्छ, त्\u200dयही सिमले कुकुरबारे जानकारी मालिकको स्मार्ट फोनसम्म पुर्\u200dयाउँछ । यो भेस्टले कुकुरलाई धेरै तातो भएमा कारबाट बाहिर निकाल्न सुझाव दिने र धेरैबेर उभिएर कुकुरको भुँडा दुखेकोसमेत जानकारी मालिकलाई दिन्छ ।', 'यो भेस्टको मूल्य १५० देखि १९० युरोसम्म तोकिएको छ । यो भेस्टको पहिलो उत्पादन सन् २०१८ को अन्त्यसम्म उपभोक्ताको हातमा पुगिसक्ने उत्पादकले कौटुले जनाएका छन् ।', '‘यो व्यवसायप्रति म आशावादी छु, किनभने संसारका १७ करोड घरमा कुकुर पालिएको छ’ उनले भनेका छन् ‘कुकुर हाम्रो परिवारको सदस्य हो, यो भेस्टले हाम्रो कुकुरलाई सजिलोसँग बुझ्न सहयोग गर्नेछ ।’']"
अघिल्लो वर्ष समाप्त भएका ५ टेक्नोलोजी,"['डिजिटल जगतमा ग्याजेट तथा प्रविधिहरु ऋाविष्कार हुने, प्रयोगमा आउने, पूरानो हुँदै गएर लोप हुने क्रम चलिरहेको हुन्छ । गत वर्ष सन् २०१७ मा पनि विभिन्न प्रविधिहरु त्था ग्याजेटहरु देखिए र समाप्त पनि भए । त्यसरी समाप्त भएका मध्ये केही चाहीँ कुनै जमाना प्रविधि जगतमा ठूलै प्रभाव जमाएका चिजहरु थिए ।', 'सन् २०१७ मा समाप्त भएका ५ टेक्नोलोजी तथा ग्याजेटहरु यी हुन्ः', '१. विन्डोज फोनःमाइक्रोसफ्टले अन्ततः सन् २०१७ मा आफ्नो विन्डोज फोन समाप्त भएको घोषाणा गर्यो । आफ्नो लगातारको टि्वटमार्फत कम्पनीका कार्यकारी जोए बेलफोरले अबदेखि विन्डोज फोनका लागि नयाँ फिचर्स तथा हार्डवेयर विकास नगरिने घोषणा गरे । तर हाल प्रयोगमा रहेका फोनहरुका लागि भने भाइरस फिक्स र सेक्योरिटी अपडेट उपलब्ध गराइने उनको भनाई छ ।', '२. माइक्रोसफ्ट काइनेक्टःएक्सबक्स र एक्सबक्स वन गेमिंग कन्सोलको मोसन सेन्सिंग एसेसरीजको रुपमा रहेको काइनेक्टबाट पनि माइक्रोसफ्टले गतवर्ष हात झिक्यो । यो डिभाइस सन् २०१० मा माइक्रोसफ्टले ल्याएको थियो ।', 'सन् २०११ मा यो वर्षकै सबैभन्दा छिटो बिक्रि भएको कन्जुमर डिभाइस बनेको थियो । सोही विधामा यसले गिनिज बुकमा नाम पनि लेखाएको थियो ।', '३. थ्री डी टिभीःकेहीवर्ष अघिसम्म थ्री डी टिभी सबैभन्दा उल्लेख्य टेक्नोलोजीको रुपमा थियो । तर सन् २०१७ सम्म आइपुग्दा एलजी तथा सोनी जस्ता ठूला टिभी कम्पनीले थ्री डी टिभी उत्पादन बन्द गरे । सामसुंगले चाहीँ २०१६ मै यो प्रविधि बन्द गरिसकेको थयो ।', '४. एप्पल आइपड सफल र आइपड नानोःसन् २०१७ मा एप्पलले आफ्ना दुई महत्वपूर्ण तथा लोकप्रिय डिभाइसबाट हात झिक्ने निधो गर्यो । आइपड नानो र आइपड सफल एप्पलको एमपी थ्री प्लेयर्सका प्रकार हुन् । यी डिभाइसमा इन्टरनेट कनेक्सन नहुनुका साथै अपडेट पनि गरिएको थिएन ।', '५. पहिलो मेसेन्जर एआइएमःएओआइ कम्पनीको मेसेन्जर सर्भिस एआइएम मेसेन्जर सर्भिसको पायोनियर नै थियो । तर २० वर्षे इतिहासमा पूर्णविराम लगाउँदै कम्पनीले सन् २०१७ को डिसेम्बरमा यो सेवा बन्द गर्यो । एजेन्सीको सहयोगमा']"
"ट्विटरले ल्यायो बुकमार्क फिचर, अब मन परेका ट्विट सेभ गर्न सकिने ","['', 'माइक्रो ब्लगिङ साइट ट्विटरले बुकमार्क फिचर थपेको छ । यो फिचरका कारण ट्विटरका ३० करोड भन्दा बढी प्रयोगकर्ताले उनीहरुलाई मन परेको ट्विट सेभ गर्न, पछि पढ्ने गरी राख्न र सेयर गर्न सक्नेछन् ।', 'हरेक ट्विटरमा राखिएको सेयर आइकनमार्फत प्रयोगकर्ताले ट्विट बुकमार्क गर्न सक्नेछन्, डाइरेक्ट म्यासेजमार्फत अरुलाई पठाउन सक्नेछन् ।', '‘हामीले सबै सेयरिङ एक्सनहरु एकै ठाउँमा राखिदिएका छौं, यसले ट्विटहरु तत्कालै वा पछिका लागि सेभ गर्न र सेयर गर्न सजिलो बनाउनेछ’ ट्विटरका प्रडक्ट म्यानेजरले बिहीबार आफ्नो ब्लगपोस्टमार्फत भनेका छन् ।', 'कसरी गर्ने प्रयोग ?', 'यो फिचर प्रयोग गर्न धेरै सजिलो छ । यो फिचर \xa0ट्विटको ठीक तल ‘सेयर’ टुल नजिकै भेट्न सकिन्छ। \xa0ट्विटलाई बुकमार्क गर्नका लागि सेयर बटनलाई ट्याप गरेर ‘एड ट्विट टु बुकमार्क’ मा सेलेक्ट गर्नुपर्नेछ ।', 'बुकमार्क गरेका ट्विटलाई पछि फेला पार्नका लागि तपाईको प्रोफाइल आइकनहरुमा बुकमार्कमा हेर्न सक्नुहुन्छ । बुकमार्क गरिएको ट्विटर जतिखेर पनि हटाउन सकिनेछ वा बुकमार्क गरिएका ट्विट हेर्नमात्रै पनि सकिनेछ ।', 'बुकमार्क फिचर संसारभरका ट्विटर प्रयोगकर्ताले चलाउन सक्नेछन् । आइओएस, एन्ड्रोइड, ट्विटर लाइट र मोवाइलमा ट्विटर चलाउनेहरुले समेत यो फिचर चलाउन सक्नेछन् । ट्विटरले सन् २०१७ को अक्टोबरमा नै बुकमार्क फिचरको तयारी गरिरहेको जानकारी दिएको थियो ।']"
बालबालिकामा मोबाइलको असरः पेन्सिल समात्नै गाह्रो,"['', 'काठमाडौं । आजकालका बच्चाहरु टच स्क्रिनमा अभ्यस्त छन् । वर्षदिन नपुग्दैदेखि हामीले बच्चालाई स्मार्टफोन र ट्याबलेटहरुमा भुलाइरहेका छौं ।', 'तर, यसले उनीहरुको मानसिकमात्र नभई शारिरिक विकासमा समेत गम्भिर असर पर्ने गरेको तथ्य खुलेको छ ।', 'बेलायतका बालरोग बिशेषज्ञहरुले पत्ता लगाएको नयाँ तथ्यले भन्छ- स्मार्टफोनकै कारण बालबालिकाहरु कलम र पेन्सील राम्ररी समात्न नसक्ने अबस्थामा पुगेका छन् ।', 'टच स्क्रिन फोन र ट्याब्लेटहरुको अत्यधिक प्रयोग गरिरहेका बालबालिकाको औंलाको मांसपेशीहरु राम्ररी विकास नहुने र त्यसले गर्दा पेन्सिल राम्ररी समात्न नसक्ने बिज्ञहरुको भनाई छ ।', '‘अहिले स्कुल आइरहेका बच्चाहरुको हात १० वर्ष अगाडिका बच्चाहरुको जस्तो बलियो छैन,’ हार्ट अफ इङ्ग्ल्यान्ड फाउन्डेसन एनएचएस ट्रस्टका प्रमुख थेरापिस्ट. साल्ली पायनले भने, ‘उनीहरु पेन्सील राम्ररी समात्न सक्दैनन् किनकी उनीहरुको औलाले कसरी सर्ने भन्ने जानेको हुँदैन ।’', 'पेन्सिललाई नियन्त्रण गर्नका लागि औंलाका मांसपेशीहरुले राम्ररी काम गर्नुपर्ने उनी बताउँछन् ।', '६ वर्षीय प्याट्रिक एक व्यावसायीक थेरापिस्टसँग पेन्सिल समात्नका लागि बुढी औंलालाई साप्ताहिकरुपमा क्लास लिने गर्छन्\xa0 ।', 'उनकी आमा लाउरा आफैंलाई दोष दिँदै भन्छिन्, ‘मैले आफ्नो बच्चालाई जतिसक्दो प्रविधि मैत्री बनाउँन खोजें । तर स्कुल पठाउँदा उसको विषयमा कम्प्लेन आएको छ । शिक्षकहरुले भन्छन् कि उसले राम्ररी पेन्सिल समात्न सक्दैन, त्यसैले लेख्न पनि जान्दैन ।’', 'थेरापी सेसनले आफ्नो बच्चालाई धेरै सहयोग गरिरहेको उनले बताइन् । साथै घरमा बच्चालाई नयाँ प्रविधिको पहुँचमा कडाइ गरेकी छिन् उनले ।', '‘मलाई लाग्छ, स्कुलले समयमै समस्या पत्ता लगायो र यसलाई हामीले सुधार गर्न सक्यौ,’ उनी भन्छिन् ।', '', 'बच्चाहरुमा ह्यान्डराइटिङको समस्यामाथि विज्ञता हासिल गरेका बाल थेरापिस्ट मेल्लीसा प्रुन्टीले बढ्दो संख्यामा बच्चाहरुले प्रविधिको अत्यधिक प्रयोगका कारण ह्यान्ड राइटिङ विकासमा सुस्तता आएको बताउँछन् ।', '‘एउटा समस्या के हो भने ह्यान्डराइटिङ विशुद्ध व्यक्तिगत काम हो,’ नेसल ह्यान्डराइटिङ एसोसिएसनका उपाध्यक्ष प्रुन्टी भन्छिन् । ह्यान्डराइटिङ एसोसिएसनले लन्डनको ब्रुनेल युनिभर्सिटीमा ह्यान्डराइटिङसहित बाल्यकालका मुख्य सीपहरुमाथि अनुसन्धान क्लिनिक चलाइरहेको छ ।', '‘अनुसन्धानको अभावमा, जोखिम यो छ कि हामीले अपेक्षा गरेको उमेरमा बच्चाले किन लेखेन भनेर हामी धेरै अनुमान लगाउँछौं र प्रविधिसँग सम्वन्धित कारण देखियो भने कुनै हस्तक्षेप गर्दैनौं,’\xa0 उनले भने ।', 'प्रत्येक वर्षको पाठ्यक्रममा ह्यान्डराइटिङको लक्ष्य तोकिने गरेको भए पनि फरक-फरक प्राइमरी स्कुलहरुले फरक-फरक तरिकाले ह्यान्डराइटिङमा फोकस गरिरहेका छन् । तर, विद्यालयबाहिर धेरै समय उनीहरु टच स्क्रिन चलाएर बस्ने भएकाले समस्या उत्पन्न भएको छ ।', 'तर बाल मनोविश्लेषक बार्बी क्लर्कको भनाइमा घरमा अत्यधिक प्रविधिको कारण उत्पन्न समस्याप्रति सबै नर्सरी स्कुलहरु पूर्ण जानकार रहेको बताए ।', '-गार्जियनबाट भावानुदित']"
स्मार्टफोन निर्माताहरुमा आइडिया सकिएकै हो ?,"['पछिल्लो दशकमा स्मार्टफोन उद्योग विश्वमा सबैभन्दा तिव्ररुपमा अगाडि बढिरहेको र सबैभन्दा चलायमान उद्योगको रुपमा रह्यो । तर के अब स्मार्टफोन व्यवसायको मार्गमा तगारो लागेको हो त ?', 'बार्सिलोनामा भएको मोबाइल वल्र्ड कंग्रेसका क्रममा सार्वजनिक स्मार्टफोन तथा अन्य ग्याजेटहरुका आधारमा बीबीसीले यस्तो निष्कर्ष निकाल्यो ।', 'मोबाइल वल्र्ड कंग्रेसमा फाइभ जी नेटवर्क तथा अगमेन्टेड रियालिटीको हल्लाका बाबजुत एउटा प्रश्न ससक्त रुपमा उठ्यो की के अब स्मार्टफोनको आविष्कारको विषय सुस्त भएको वा रोकिएकै हो त ?', 'मोबाइल वल्र्ड कंग्रेस यस्तो इभेन्ट हो जहाँ विश्वका मोबाइल कम्पनीहरुले कस्ता कस्ता आइडियाहरुको विकास गरिरहेका छन् भन्ने कुरा देख्न पाइन्छ ।', 'तर यो वर्षभने त्यस्तो छटा कमै देख्न पाइयो । केवल दुईवटा लञ्चले मात्र ध्यान तान्न सफल भएः सामसुंगको ग्यालेक्सी एस नाइनको सार्वजनिकिकरण र अर्को नोकियाको इभेन्ट ।', 'कुनैबेला मोबाइल फोन उद्योगमा प्रभुत्व जमाएको नोकियाले आफ्नो ब्राण्डको नयाँ मालिक एचएमडी ग्लोबल मार्फत बजारमा पुनरागमन गरिरहेको छ । गत वर्ष नोकियाले आफ्ना ७ करोड मोबाइल फोन बेच्न सफल भयो ।', 'जसमध्ये कुनै जमानाको चर्चित ३११० मोडेलको मोबाइल फोनको नयाँ संस्करण दशौँ लाख गोटा बिक्यो । सोही ट्रेण्डलाई क्यास गर्दै नोकियाले यो पटक पनि आफ्नो पूरानो लोकपि्रय फोन पुनः बजारमा ल्याएको घेाषणा गर्यो र अरु केही नयाँ रेन्जका स्मार्टफोन पनि सार्वजनिक गर्योर् ।', 'कम्पनीका कार्यकारी अधिकृत फ्लोरियान सिचेका अनुसार नोकियाको नयाँ नोकिया ८११० बनाना फोन यस्ता मानिसहरुका लागि लक्षित छ जो अझैपनि फिचर फोनबाट स्मार्टफोनमा पुगिसकेका छैनन् । अनि यो फोनमा उसले गुगल असिस्टेन्ट जस्ता विभिन्न एप पनि थपिदिएको छ ।', 'सामसुंगको ग्यालेक्सी एस नाइनले पनि राम्रै धमाका पिट्ने अनुमान गरिएको छ । तर मोबाइल वल्र्ड कंग्रेसका अन्य प्रस्तुतीहरुबाट मानिसहरु निरास बने यो पाला । धेरै कम्पनीहरुले सार्वजनिक गर्ने नयाँ भनिएका स्मार्टफोनहरुमा नयाँ केही नहुने र एक अर्काको नक्कल मात्र हुने गरेको छ । अझ आफ्नो ब्राण्ड स्थापित गरिनसकेका साना कम्पनीहरुले चाहीँ नाम चलेका स्मार्टफोनहरुको हुबहु नक्कल गर्ने गरेको पाइएको छ ।', 'नोकिया ८११० को ओरिजिनल फोनकी डिजाइनर एन्ड्रिया फिन्के अन्लाउफ एचएमडी ग्लोबल कम्पनीले यो फोन पुनः बजारमा ल्याउन लागेको सुनेर खुसी छिन् । उनी भन्छिन्ः कुनैपनि उत्पादनलाई दिगो बनाउनका लागि प्रयोगकर्ताको अनुभव सबैभन्दा महत्वपूर्ण हुन्छ ।', 'उनका अनुसार यो फोन बजारमा लोकपि्रय हुनुको मूख्य कारण यसको अलग डिजाइन हो । दुबै छेउबाट खोल्ने र बन्द गर्ने गर्न पाउँदा प्रयोगकर्ताले आफ्नो फोनको गोपनियता कायम भएको अनुभुति गर्न पाए । तर अहिलेका स्मार्टफोन डिजाइनका कारण विकल्पहरु निकै कम रहेका तथा फोन डिजाइनमा स्वतन्त्रता कम रहेको उनी बताउँछिन् । किनकी प्रयोगकर्ताका लागि ठूलो स्त्रिmन उपलब्ध गराउनै पर्ने बाध्यता छ । जसले अन्य फिचर्समा सम्झौता गर्नुपर्दछ ।', 'विश्लेषकहरुका अनुसार पछिल्लो वर्षमा विश्वमा स्मार्टफोनको बिक्रि घट्नुुको एउटा मुख्य कारण चाहीँ नयाँ स्मार्टफोनहरु साँच्चीकै नयाँ खालका नहुनु नै हो । यदि पछिल्लो पटक बजारमा आएको स्मार्टफोन आफुले प्रयोग गरिरहेको स्मार्टफोनभन्दा खासै फरक छैन भने प्रयोगकर्ताले त्यो नयाँ स्मार्टफोन किन्ने जाँगर देखाउँदैनन् । बीबीसी']"
अब भाइबरमा एकसाथ एक अर्ब मानिससँग च्याट गर्न सकिने ,"['', 'म्यासेजिङ एप भाइबरले अहिलेसम्मकै ठूलो ग्रुप च्याट भाइबर कम्युनिटी घोषणा गरेको छ । भाइबर कम्युनिटी च्याट ग्रुपमा एक अर्ब जना सदस्य सीमा तोकिएको छ ।', 'यस ग्रुपका सदस्यहरु कमेन्ट र प्रतिक्रियामार्फत अन्तर्क्रिया गर्न सक्नेछन् । त्यस्तै ग्रुपको एडमिनले इकमर्स कम्पनी राकुटेनसँग मिलेर स्\u200dट्रिमलाई मनिटाइज गर्नसमेत सक्नेछ ।', 'कुनै समय म्यासेजिङ मार्केटमा ह्वाट्सएपसँग रहेको राकुटेनले सन् १०१४ मा ९ सय करोड डलर आम्दानी गरेको थियो । हाल राकुटेनलाई लिएपछि भाइबरले आफ्ना प्रयोगकर्तामार्फत कति आर्जन गर्न सकिन्छ भन्ने अनुमान गर्न सकेको छैन ।', 'अहिले भाइबरको ध्यान भाइबर कम्युनिटीमा कति मानिसहरु आवद्ध हुन सक्छन् भन्नेतिर छ । \xa0हालसम्म भाइबर कम्युनिटीमा एक अर्बभन्दा बढी जोडिएका छन् ।', 'भाइबरले नयाँ फिचर मार्फत अरु म्यासेजिङ एपभन्दा बढी चर्चा कमाएपछि यसमा धेरै युजरहरु सक्रिय रहने र अरु नयाँ प्रयोगकर्ता पनि थपिने अनुमान गरेको छ ।']"
यस्तो हुनेछ सामसुङको फोल्ड गर्न मिल्ने स्मार्टफोन,"['', 'सामसुङ ‘ग्यालेक्सी एक्स’ को लन्च अझै टाढै रहे पनि यसले धेरैको ध्यानाकर्षण गरिसकेको छ । यो मोबाइल सामसुङको पहिलो फोल्ड गर्न मिल्ने स्मार्टफोन हुनेछ ।', 'लेट्स गो डिजिटल वेवसाइटले पत्ता लगाएको प्याटेन्टमा देखिएको डिजाइन अरुभन्दा फरक र विस्तृत छ । अघिल्लो प्याटेन्टमा यो एउटा साइडबाट फोल्ड गर्न सकिने र ट्याब्लेटमा परिणत गर्न सकिने देखाइएकोमा नयाँ प्याटेन्टले यसलाई माथिबाट फोल्ड गर्न सकिने देखाएको छ ।', 'वेवसाइटले सेयर गरेको तस्वीरहरु वर्ल्ड इन्टलेक्चुअल प्रपर्टी अर्गनाइजेसनबाट प्राप्त भएको जनाइएको छ । तस्वीरमा मोबाइलको बीचमा फोल्ड हुने ठाउँ प्रष्ट छुट्टएिको देखिँदैन, जहाँ बढि दवाव पर्छ । यसलाई सामसुङले कसरी मिलाउँछ भन्ने प्रष्ट भएको छैन । यदि तस्वीर आधिकारिक हो भने सामसुङले यसको ‘एमोल्ड’ डिस्प्लेलाई अझ बढि टिकाउ र फ्ल्याट बनाउने छ ।', 'अर्को तस्वीरले बीचको दोबि्रने भाग लचकदार रहेको देखाउँछ । फोल्ड हुने स्मार्टफोनको अर्को चासो भनेको ब्याट्री कसरी राखिएको छ भन्ने हो । सामसुङले यसको ब्याट्रीलाई केवल एउटा साइडमा मात्रै राख्ने सम्भावना छ किनकी लचकदार ब्याट्री निर्माण गर्न कठिन हुन्छ ।', 'सामसुङले सन् २०१३ देखि नै लचकदार डिस्प्लेमाथि काम गरिरहेको थियो । यस्तो प्रविधि सामसुङको लागि नयाँ होइन । यसले सन् २०१३ मा ‘सामसुङ ग्यालेक्सी राउन्ड’ का रुपमा घुमेको स्त्रिmनसहितको स्मार्टफोन ल्याएको थियो ।']"
भारतले गुगललाई लगायो २ अर्ब जरिवाना,"['कम्पिटिसन कमिसन अफ इण्डियाले गुगलमाथि २ अर्ब रुपैयाँ भन्दा धेरै जरिवाना गरेको छ ।', 'अनलाइन सर्च तथा विज्ञापन बजारमा आफ्नो मजबुत स्थितिको दुरुपयोगका विषयमा दोषी ठहर गर्दै भारतको कम्पिटिसन कमिसन अफ इण्डियाले गुगलमाथि १ अर्ब ३५ करोड ८६ लाख भारु जरिवाना गरेको हो ।', 'Matrimony.con र कन्जुमर युनिटी एण्ड ट्रस्ट सोसाइटीले सन् २०१२ सीसीआईमा गुगल विरुद्ध उजुरी दायर गरेको थियो । सोही उजुरी उपरर सुनुवाई गर्दै सिसिआइले यस्तो आदेश दिएको हो । गुगलले प्रतिस्पर्धा विरोधी गतिविधि गरेको ठहर सिसिआईको छ ।', 'अनलाइन सर्चमा आफ्नो बलियो उपस्थितिको दुरुपयोग गर्दै गुगलले सर्चमा पक्षपात तथा हेरफेर गर्ने गरेको आरोप गुगलमाथि लगाइएको छ ।', 'गुगलमाथि लगाइएको जरिवाना रकम कम्पनीले सन् २०१३, १४ र १५ मा भारतमा आर्जन गरेको कुल राजश्वको ५ प्रतिशत हो ।', 'सीसीआईले यस मुद्दामा गुगलले दिएको प्रत्युत्तरमाथि पनि गम्भीर विमर्स गरी ऊमाथि जरिवानाको निर्णय गरिएको र उक्त निर्णय सही रहेको जनाएको छ ।', 'स्मरण रहोस् अनुसन्धानमा सहयोग नगरेको आरोपमा गतवर्ष पनि गुगलमाथि १ करोड भारु जरिवाना गरिएको थियो ।एजेन्सी']"
नोकिया ८ मा एन्ड्रोइड ओरियो अपडेट,"['नोकियाको फ्लागशिप स्मार्टफोन नोकिया एटमा एन्ड्रोइड ८.१ ओरियो अपरेटिङ सिस्टमको अपडेट प्राप्त हुन थालेको छ ।', 'कम्पनीका चिफ प्रडक्ट अफिसर जूहो सर्विकासले टि्वटरमार्फत यस जानकारीको पुष्टि गरेका हुन् ।', 'उनले आफ्नो टि्वटमा लेखेका छन्, ‘हामीले नोकिया एटमा एन्ड्रोइड ओरियो ८.१ जारी गर्दैछौँ । अब नोकिया ८ चलाउँदा उत्कृष्ट एन्ड्रोइडको मज्जा लिनुहोस् ।’', 'एचएमडीको यो फ्लागसीप डिभाइस गुगल बाहेकको पहिलो डिभाइस हो जसमा एन्ड्रोइड ८.१ ओरियो अपडेट उपलब्ध हुँदैछ । नोकिया ८ स्मार्टफोनमा गत डिसेम्बरमा एन्ड्रोइड ८ ओरिया अपडेट प्राप्त भएको थियो र अब ८.१ प्राप्त हुनेछ । यसै वर्ष कम्पनीले स्मार्टKmोनका लागि एक बिटा टेस्ट प्रोग्राम पनि रिलिज गरेको थियो ।', 'नोकियामा उपलब्ध हुन थालेको एन्ड्रोइड ८.१ ओरियोको अपडेटको साइज १.६ जिबी रहेको प्रयोगकर्ताहरुले जानकारी दिएका छन् ।', 'स्मरण रहोस् गतवर्ष सेप्टेम्बरमा नोकिया ८ लञ्च भएको थियो । एचएमडी ग्लोबलको यो अहिलेसम्मकै महंगो स्मार्टफोन हो । सुरुमा यस स्मार्टफोनमा एन्ड्रोइड ७.१.१ नगट अपरेटिङ सिस्टम उपलब्ध थियो ।', 'नोकिया ८ मा क्वालकोमको फ्लागसीप् प्रोसेसर स्न्यापड्रागन ८३५ रहेको छ । डुअल सिम सपोर्ट वाला यो फोनमा ५.३ इन्चको डिस्प्ले छ जसलाई २.५ डी कव्र्ड कर्निङ गोरिल्ला ग्लासले सुरक्षित गरिएको छ ।', 'फोनमा ४ जिबी र्याम तथा ६४ जिबीको स्टोरेज छ, जसलाई माइक्रोएसडीको सहायताले २५६ जिबीसम्म बढाउन सकिन्छ ।', 'यसमा इमेज सेन्सरको साथमा १३ मेगापिक्सेलको डुअल रियार क्यामरा सेटअप रहेको छ । सेल्फी र भिडियो च्याटका लागि १३ मेगापिक्सेलकै प|mन्ट क्यामरा रहेको छ ।', 'यो स्मार्टफोन धूलोका कण प्रतिरोधी भएको दाबी कम्पनीको छ । एजेन्सीको सहयोगमा']"
"टेलिकमको उल्टो यात्राः तामाको तार मोह, एडीएसएलमै लगानी थप्दै","['२८ माघ, काठमाडौं । सरकारको ब्रोडब्यान्ड नीतिको पहिलो लक्ष्य छ, ‘शहरी क्षेत्रमा माग भएमा १० एमबीपीएस गतिको ब्रोडब्यान्ड सेवाको उपलब्धता विस्तार गर्ने ।’ तर, सरकारी दूरसञ्चार सेवा प्रदायक कम्पनी नेपाल टेलिकमको गति यो नीतिको ठ्याक्कै उल्टो छ ।', 'नियामक निकाय दूरसञ्चार प्राधिकरणको भनाइमा टेलिकम अझै पनि तामाको तार प्रविधिमा आधारित एसिमेटि्रक डिजिटल सब्स्क्राइबर लाइन (एडीएसएल) सेवामै ‘अस्वाभाविक मोह’ देखाइरहेको छ ।', 'टेलिकमको एडीएसएल प्रविधिमा एक एमबीपीएसको इन्टरनेटले पनि राम्रो ‘पर्फम’ गरिरहेको छैन । त्यसलाई अधिकतम पाँच एमबीपीएससम्म पुर्\u200dयाउन टेलिकमले पुराना तामाको तार फेर्नेलगायत काम तीव्र बनाएको छ ।', 'सुस्त भएको र पटक-पटक समस्या आइरहने कारणले एडीएसएललाई उपभोक्ताले रुचाएका छैनन् ।', 'टेलिकमको एडीएसएल प्रविधि व्यापक आलोचित हुँदा इन्टरनेट सेवा प्रदायक (आईएसपी) हरु आक्रामक रुपमा फाइबर सेवा विस्तार गर्दैछन् । टेलिकम पुरानै गतिमा तामाको तार च्यापेर हिँडिरहेको छ ।', 'प्राधिकरणका अध्यक्ष दिगम्बर झाले टेलिकमको वाषिर्कोत्सवमा कटाक्ष गरेका थिए, ‘टेलिकमले लगातार बजार हिस्सा गुमाउँदैछ । हामी नियामकहरु ब्रोडब्यान्ड इन्टरनेटको कुरा गरिरहेका छौं । टेलिकम एडीएसएलप्रति अगाध मोह देखाउँदैछ । र, यो अनौठो छ ।’', 'तामाको तारमा आधारित एडीएसएल सेवा विश्वभरबाटै विस्थापनको क्रममा छ । यसको विकल्पमा छाइरहेको छ, ‘फाइबर टु दी होम’ (एफटीटीएच) । तर, सिलिका ग्लासयुक्त फाइबरको विस्तारमा सुस्त छ, टेलिकम ।', 'बरु, एडीएसएलको सुधारमा खर्च थपिरहेको छ टेलिकम, जसलाई प्राधिकरण अध्यक्ष झाले सार्वजनिक रुपमै ‘टेलिकमको उल्टो गति’ भनेका छन् ।', 'टेलिकम एडीएसएललाई नै कायम राख्न चाहन्छ । र, पुरानै प्रविधिमोह निरन्तर प्रकट गरिरहेको छ । प्राधिकरण भने यो प्रविधिलाई परम्परागत मान्छ । र, टेलिकमको यो लगानीलाई ‘बालुवामा पानी’ को संज्ञा दिन्छ ।', 'तामाको तारबाट प्रवाह हुने ब्यान्डविथले अबको ब्रोडब्यान्डको मर्मलाई बोक्न नसक्ने प्राधिकरणको तर्क छ । इन्टरनेट सेवा चुस्त गरेर नागरिकको दैनिकी अझ सरल बनाउने नीति छ, सरकारको ।', 'त्यसैले टेलिकमलाई आधुनिक प्रविधिको अप्टिकल फाइबरको विस्तारमा आक्रामक हुन प्राधिकरणले सुझाउँदै आएको छ ।', 'प्राधिकरणका वरिष्ठ निर्देशक आनन्दराज खनाल पनि एडीएसएलप्रति टेलिकमको विश्वासलाई ‘श्रृष्टीप्रतिको मोह’ बताउँछन् ।', 'टेलिकमले शुरुबाटै तामाको तारमार्फत् टेलिफोन सेवा दिइरहेको छ । त्यही तारबाट इन्टरनेट सेवा पनि उपभोक्तासम्म पुगिरहेको छ । आफैंले श्रृष्टी गरेको एडीएसएललाई अहिल्यै ‘फेजआउट’ गर्न तयार देखिँदैन, टेलिकम ।', 'जबकि, द्रुत गतिको वाइम्याक्स विस्थापित गर्ने योजना टेलिकमले बनाइसकेको छ । तथापि, सरकारी टेलिफोन सेवा प्रदायकले एडीएसएलका ग्राहक पनि गुमाउन चाहेको देखिँदैन । र, एडीएसएलका प्रत्यक्ष प्रतिस्पर्धी पनि छैनन् ।', 'टेलिकमले लगातार बजार हिस्सा गुमाउँदैछ र एडीएसएलप्रति अगाध मोह देखाउँदैछ, जुन अनौठो छ', 'प्राधिकरणले भने फाइबर विस्तार गरेर एडीएसएलको विकल्प ग्राहकलाई दिन टेलिकमलाई दबाब दिइरहेको छ । सेवामा चुस्तता नआए अब टेलिकमलाई निजी सेवा प्रदायकले उछिन्ने प्राधिकरणको आकलन छ ।', 'टेलिकमका तार धेरै पुराना भइसकेका छन्, जसले सेवा प्रवाहमा बारम्बार समस्या निम्त्याउँछन् ।', 'दूरसञ्चारमा आधारित प्राविधिक पक्षहरुलाई हेर्ने हो भने पनि तामाको तार अप्टिकल फाइबरको तुलनामा निकै कमजोर मानिन्छ ।', 'के हो एडीएसएल प्रविधि ?', 'तामाको तारमा आधारित हुने भएकाले सामान्य वातावरणीय परिवर्तनले पनि एडीएसएलको गुणस्तरमा असर पार्छ । यसमा द्रुत गतिमा डाटा ट्रान्सफर हुँदैन । त्यसैले उच्च गति र आकारको भिडियो यसमा चल्न सक्दैन ।', 'तामाको तारमा गति र ब्यान्डविथको सीमितता हुन्छ । यसमा इलेक्ट्रोम्याग्नेटिक सिग्नलका रुपमा डाटा प्रवाह हुन्छ । एडीएसएलमा एक पटकमा तीन हजार कल रिसिभ गर्न सकिन्छ ।', 'यसमा हाई फ्रिक्वेन्सीमा डाटा पठाउन खोजियो भने अवरोध आइहाल्छ । डाटा प्रवाहलाई प्रकाश वा अन्य म्याग्नेटिक वेबमार्फत् प्रभावित गर्न सकिन्छ ।', 'जमिनमुनि बिछ्याइएको तामाको तारलाई माथिल्लो सतहमा हुने चापले पनि ‘ड्यामेज’ गर्ने जोखिम उच्च रहन्छ ।', 'सुरक्षाका हिसाबबाट पनि एडीएसएल कमजोर प्रविधि मानिन्छ । तार काटेर रिसिभर लगाई जोसुकैले पनि डाटा रिसिभ र ट्रयाक गर्न सक्छ । रिसिभरमार्फत् नम्बर लगाएर कल गर्न सकिन्छ ।', 'एडीएसएल प्रविधि एफटीटीएचभन्दा महँगो पनि मानिन्छ । तर, यसको प्रणालीमा जोडिने उपकरण भने एफटीटीएचभन्दा सस्ता हुन्छन् ।', 'यसकारण एफटीटीएच राम्रो', '', 'एफटीटीएच सिलिका (सिसा) फाइबर कोरमा आधारित प्रविधि हो । सिसाको कोरमा लाइटमार्फत् डाटा ट्रान्सफर हुने भएकाले यो द्रुत गतिको हुने गर्छ ।', 'यसमार्फत् भिडियो ट्रान्सफर पनि निकै द्रुत गतिमा हुन्छ । त्यसैले उपभोक्ताले यसलाई रुचाएका छन् । र, एकै समयमा ३१ हजार कल गर्न सकिन्छ ।', 'यसमा कोर थपेपछि असीमित डाटा पठाउन सकिन्छ । जति पनि फ्रिक्वेन्सीमा डाटा पठाउन सकिने भएकाले नै यसलाई स्तरीय मानिएको हो ।', 'यसमा बाह्य वातावरणका कारण कुनै असर पर्दैन । सिसामा आधारित हुने भएकाले इलेक्ट्रोम्याग्नेटिक वेबको प्रभाव यसमा हुँदैन ।', 'यो तामाको तारभन्दा १० गुणा बढी बलियो हुन्छ । ठूलो चापमा पनि टुक्रिँदैन, छुट्टिँदैन ।', 'सुरक्षाका हिसाबबाट पनि यसलाई सर्वोत्कृष्ट मानिन्छ । तार काटेर डाटा चोरी गर्न सकिँदैन । प्रकाशमा आधारित हुने भएकाले कसैले नियतवस काटेमा डाटा आफैं ‘डिसेबल’ हुन्छ ।', 'यसको एउटै कमजोर पक्ष भनेको रिसिभरसहितको प्रणाली भने एडीएसएलभन्दा महँगो हुन्छ ।', 'सोहीकारण प्राधिकरणका वरिष्ठ निर्देशक खनाल टेलिकम फाइबरमार्फत् ‘भ्वाइसओभर इन्टरनेट’ सेवामा जानुपर्ने बताउँछन् ।', 'तामाको तारमार्फत् डाटा पठाउँदा बीचमै ‘लस’ हुने र गति सुस्त हुनेलगायत समस्याले टेलिकम पीडित रहेको र त्यसको समाधान एफटीटीएचको प्रयोग मात्रै भएको खनालको भनाइ छ ।', 'नेपालमा अहिले लगभग ६३ प्रतिशत नागरिक इन्टरनेटको पहुँचमा रहेको सरकारी आँकडा छ । गत कात्तिकमा प्राधिकरणले सार्वजनिक गरेको ‘एमआईएस रिपोर्ट’अनुसार देशभर सेवा प्रदायकका एक करोड ६६ लाख ७४ हजार इन्टरनेट ग्राहक छन् । यसमा मोबाइल डाटा लिनेको संख्या उच्च छ ।', 'देशमा एडीएसएल सेवाग्राही संख्या एक लाख ९१ हजार मात्रै छ । आईएसपीहरुले आफ्ना ग्राहक दुई लाख ६३ हजार पाँच सय पुर्\u200dयाइसकेका छन् ।', 'टेलिकमका एडीएसएल ग्राहकको वृद्धि भने सुस्त दरमा छ ।', 'अन्य इन्टरनेट सेवा प्रदायक कम्पनीहरु टेलिकमलाई उछिन्ने दाउमा छन् । फाइबर सेवा दिइरहेको वल्र्डलिंक आफैंले एक लाख ग्राहक कटाइसकेको छ ।', 'टेलिकम भने एडीएसएलप्रति ग्राहकको आकर्षण अझै नघटेको दाबी गर्छ । एफटीटीएचसँगै एडीएसएसललाई ‘ओभर-ले’ गर्न लागिएको टेलिकमकी प्रवक्ता प्रतिभा वैद्य बताउँछिन् ।', '‘एकैपटक एडीएसएलका ग्राहकलाई एफटीटीएचमा लैजाने गरी काम गर्न हाम्रो खरिद प्रक्रियाको झन्झट बाधक छ । सेवाग्राहीलाई समस्या पर्दा तामाको तार भनेर मर्मत नगरी बस्न पनि सकिँदैन,’ वैद्य भन्छिन्, ‘हामी क्रमिक रुपमा एडीएसएलको विकल्पमा एफटीटीएच सेवा ग्राहकलाई दिँदै जान्छौं ।’', 'सरकारी नीतिले पाँच सय १२ केबीपीएसलाई पनि ‘ब्रोडब्यान्ड’ मानेकाले एडीएसएललाई ब्रोडब्यान्ड नमान्ने प्राधिकरणको भनाइ अर्थहीन भएको वैद्यको टिप्पणी छ ।']"
बुटवलमा सातौं क्यान इन्फोटेक : १ लाख दर्शक र २ करोड कारोबारको अनुमान,"['', '२९ माघ, बुटवल । बुटवल मण्डपमा फागुन २ देखि ६ गतेसम्म हुने सूचना प्रविधिसम्बन्धी मेला सातौं स्टार्टअप क्यान इन्फोटेकको तयारी पूरा भएको छ ।', 'मेलाको एमाले संसदीय दलका नेता शंकर पोखरेलले उद्घाटन गर्नेछन् ।', 'महासंघले सोमबार बुटवलमा पत्रकार सम्मेलन गरी मेलाको सबै तयारी पूरा भएको जानकारी दिएको छ । मेलामा १ सय ३० स्टल प्रदर्शनीमा रहने आयोजकले जनाएका छन् ।', 'क्यान महासंघका केन्द्रीय उपाध्यक्ष नवराज कुँवरले मेलामा दर्शकलाई सूचना प्रविधिका बारेमा जानकारी दिने उद्देश्य राखेको बताए ।', 'मेलामामा हार्डवेयर सेल्स तथा मेन्टिनेन्स, पावर सोलुसन, मोबाइल एसेसरिज, डिलर र डिस्टि्रब्यूर्टस, टेलिकम्युनिकेसन, आइएसपी, सफ्टवेयर सोलुसन्स लगायतका स्टल रहने क्यान रुपन्देहीका अध्यक्ष नारायण श्रेष्ठले बताए ।', 'मेलाको २ लाख दर्शकले अवलोकन गर्ने आयोजकको अनुमान छ । सर्वसाधारणहरुलाई प्रवेश शुल्क ५० र विद्यार्थीहरुलाई २५ रुपैयाा तोकिएकोे छ ।', 'मेलाका लागि बुटवल मण्डप चिटिक्क सिँगारिएको छ । १ लाख दर्शकले अवलोकन गर्ने, २ करोड बराबरको कारोबार हुने अपेक्षा आयोजकले गरेको छ ।']"
अँध्यारोमा फोटोग्राफीका लागि यी हुन् ४ उत्कृष्ट स्मार्टफोन,"['फोनबाट फोटोग्राफी गर्न कमजोर प्रकाश अर्थात् अँध्यारो एक ठूलो समस्याको रुपमा रहन्छ । स्मार्टफोनको फ्लास लाइट फिचरले यो समस्यालाई कम गर्नमा सहयोगी सावित भएको छ । फोटोग्राफीमा पछिल्लो समय निकै सुधार भएको छ तर यसका बाबजुद लो–लाइट फोटोग्राफी अहिले पनि चुनौतिपूर्ण बनेको छ । तर यी स्मार्टफोनहरु चाहिँ कमजोर प्रकाश अर्थात् अँध्यारोमा फोटोग्राफी गर्नका लागि सबैभन्दा उत्तम विकल्पको रुपमा रहेका छन्ः', '१. गुगल पिक्सेल टू/पिक्सेल टू एक्सएलः गुगलले आफ्नो पिक्सेल सिरिज स्मार्टफोनमार्फत उत्कृष्ट फोटोग्राफीको अनुभव दिने बाचा गरेको थियो, जसलाई उसले पूरा गरेको छ । गुगलको पिक्सेल टू/पिक्सेल टू एक्सएल दुवै फोनले लो–लाइट पिक्चर क्वालिटीको मामिलामा राम्रो नतिजा दिइरहेका छन् । दुवै स्मार्टफोनमा क्यामराहरु एकैप्रकारका छन् । यसमा पिक्सेल भिजुअल कोर चिपसेट रहेको छ ।', '२. एप्पल आइफोन एक्सः एप्पलको आइफोन एक्समा १२ मेगापिक्सेलको डुअल ब्याक क्यामरा छ । त्यसमा एक सेन्सरसँगै टेलिफोटो लेन्स जोडिएको छ । आइफोन एट प्लसमा पनि यहीँ खालको सेटअप थियो । तर आइफोन एक्स मा टेलिफोटो लेन्ससँगै अप्टिक इमेज स्टेबलाइजेसनका साथै उच्च फोकसयुक्त लेन्स पनि रहेको छ । जसका कारण यो कमजोर प्रकाशमा फोटो खिच्नका लागि उत्तम विकल्पको रुपमा रहेको छ ।', '३. सामसुङ ग्यालेक्सी नोट एटः क्यामरा फोनको सेगमेन्टमा सामसुङ शक्तिशाली नाम हो । यसको पछिल्लो फ्लागसिप ग्यालेक्सी नोट एट स्मार्टफोनमा १२ मेगापिक्सेलको डुअल क्यामरा छ । यसले लो लाइट कन्डिसनमा राम्रो फोटा खिच्न सक्दछ ।', '', '४. वनप्लस फाइभ टीः मध्यम मूल्यमा गुणस्तरीय क्यामरा भन्नुपर्छ यसलाई । यो सस्तोमात्र होइन कमजोर प्रकाशमा उच्चस्तरीय फोटोग्राफीका लागि पनि उत्कृष्ट छनोट हुनसक्छ । यो स्मार्टफोन १६ मेगापिक्सेलर २० मेगापिक्सेलको डुअल सेटअपमा छ । यसले कमजोर प्रकाशमा गुणस्तरीय तस्वीर खिच्नसक्दछ । यसको दोश्रो क्यामराले प्रकाश कमजोर भएको अवस्थामा काम गर्दछ ।', 'एजेन्सी']"
"बदलिँदैछ फेसबुकको अनुहारः तन्नेरी छोड्दै, पाका जोडिँदै","['विश्वमा सबैभन्दा धेरै प्रयोगकर्ता रहेको सोसल नेटवर्किङ साइट फेसबुकको ‘फेस’ तीव्र रुपमा बदलिएको छ ।', 'अमेरिकामा बाउआमा तथा हजुरबा हजुरआमाहरुले ठूलो संख्यामा फेसबुक साइन अप गरिरहेका छन् भने युवा जमात तीव्ररुपमा फेसबुकबाट टाढा हुँदैछन् ।', 'एक अध्ययनले यो कुराको पुष्टि गरेको हो । इ–मार्केटरको एक रिपोर्ट अनुसार, फेसबुक छाड्ने युवा जमातलाई इन्स्टाग्रामको तुलनामा स्न्यापच्याटले तीव्र रुपमा आकर्षित गरिरहेको छ ।', 'यद्यपि, अमेरिकी बजारमा फेसबुकले अझै पनि वृद्धिदर हासिल गरिरहेको छ । यसको मुख्य कारण के भने फेसबुकमा पाका उमेरका प्रयोगकर्ताको संख्यामा वृद्धि भइरहेको छ ।', 'युवा जनसंख्या फेसबुकका सबैभन्दा ठूलो प्रयोगकर्ता रहे पनि यो वर्गलाई टिकाइराख्नु र आकर्षित गरिरहनु फेसबुकका लागि ठूलो चुनौती हुने ठानिएकाे छ ।', 'इ–मार्केटरले अमेरिकामा १८ देखि २४ उमेर समूहका प्रयोगकर्ताको संख्यामा पहिलोपटक गिरावट आउने सम्भावना पनि दर्शाएको छ । योवर्ष उक्त उमेरका फेसबुक प्रयोगकर्ताको संख्यामा ५.८ प्रतिशतले गिरावट आउनेछ । त्यस्तै १२ देखि १७ वर्ष उमेरका प्रयोगकर्ताको संख्यामा ५.६ तथा १२ वर्षभन्दा कम उमेरका प्रयोगकर्ताको संख्यामा ९.३ प्रतिशतले कमी आउनेछ । रिपोर्ट अनुसार, सन् २०१९ मा पनि यो ट्रेण्ड कायम रहनेछ र २५ वर्षभन्दा कम उमेरका हरेक वर्ग समूहमा यस्तो गिरावट देखिनेछ ।', 'रिपोर्ट अनुसार, फेसबुकले यो वर्ष २५ वर्षभन्दा कम उमेरका २० लाख भन्दा धेरै प्रयोगकर्ता अमेरिकामा गुमाउनेछ । यसको लाभ स्नापच्याट र इन्स्टाग्रामलाई हुनेछ । सन् २०१८ मा स्नापच्याटमा थप १९ लाख तथा इन्स्टाग्राममा थप १६ लाख प्रयोगकर्ता थपिनेछन्, अमेरिकामा ।', 'स्मरणरहोस्, फेसबुक अहिले पनि अमेरिकामा सबैभन्दा धेरै मन पराइएको सोसल नेटवर्क हो ।', 'एजेन्सीको सहयोगमा']"
टेलिभिजनको डिजिटाइजेसन प्रक्रियामा अन्योल,"['२३ माघ, काठमाडौं । सरकारी घोषणा कार्यान्वयन भयो भने आगामी वैशाखम १५ गतेपछि देशभर एनागल केबल टेलिभिजन सेवा बन्द हुनेछ । तर, सरकारले लागू गर्दै लगेको टेलिभिजनको डिजिटाइजेसन विरुद्धको मुद्धा सर्बोच्चमा विचाराधीन रहेकाले यो घोषणाको कार्यान्वयन के हुन्छ ? भन्ने अन्योल छ ।', 'सरकारले गत कात्तिक १५ गतेपछि एनालग प्रविधिमा चलिरहेका नगरहरुका केबल टेलिभिजन बन्द गर्न सुरु गरेपछि यो विवाद सर्बोच्च अदालत पुगेको छ । एनागल टेलिभिजन बन्द गर्ने सरकारी निर्णयविरुद्ध परेको रिटमा अदालतले यो कामलाई यथास्थितिमा राख्न अन्तरिम आदेश दिएको छ ।', 'सरकारले पनि लाइन काटिसकेका केबल टेलिभिजनलाई निर्वाचनको मुखमा मतदाता शिक्षा प्रभावित भएको भन्दै नेपाली च्यानलको प्रसारण प्रभावित नगर्ने गरी फेरि सेवा थाल्न निर्देशन दिएको थियो ।', 'त्यसअनुसार अहिले धेरैजसो केबल टेलिभिजन सीमित च्यानल मात्रै दिएर उपभोक्तालाई टेलिभिजन डिजिटलाइज्ड गर्न दबाव दिइरहेको नेपाल केबल टेलिभिजन संघका अध्यक्ष सुधिर भण्डारी बताउँछन् ।', 'सरकारले गत वैशाख १५ पछि काठमाडौंसहित ललितपुर, वीरगञ्ज, बिराटनगर, पोखरामा केबल टेलिभिजन डिजिटाइजेसनमा जान सीमा दिएको थियो । यी बाहेकका अन्य सबै नगरपालिकामा पनि आगामी कात्तिक १५ सम्मको समयसीमा थियो ।', 'अब आगामी वैशाख १५ गतेपछि ग्रामीण क्षेत्रसहित देशभर एनालग टेलिभिजन बन्द हुने सञ्चार मन्त्रालयको योजना छ ।', 'यसअनुसार ०७५ को बैशाखसम्म देशभरका टेलिभिजन एनालगबाट डिजिटलमा रुपान्तरण भइसक्नुपर्ने हो । तर, अदालतमा मुद्धा विचाराधीन रहेकाले सरकार आफैं अन्योलमा छ ।', 'मन्त्रालयका प्रवक्ता रामचन्द्र ढकाल टेलिभिजनको डिजिटाइजेसनको काम धमाधम भइरहेको बताउँछन् । उनले अदालतले फैसला नगरेसम्म एनागल टेलिभिजनको प्रसारण रोक्ने निर्णय गर्न कठिन हुने संकेत गरे ।', '‘हामीले अदालतमा जवाफ पठाएका छौं । कानुन बनाएरै हआमीले एनालग हटाउन लागेका हौं,’ ढकाल भन्छन्,’ केबल टेलिभिजन सञ्चालहरु पनि सहत नै हुनुहुन्छ । पक्का पनि समस्या नआउला ।’', 'उनले स्वतःस्फुर्त रुपमा उपभोक्ताले डिजिटल केबल टेलिभिजिनमा उपभोक्ताहरु आइरहेको बताए । साथै अन्य प्रविधिका डिजिटल टेलिभिजन सेवा पनि जोड्ने काम चलिरहेको उनको भनाइ छ ।', 'एनागल टेलिभिजनको सेवा गुणस्तरीय र समयसापेक्ष नभएकाले अन्तर्राष्ट्रिय नियमअनुसार नै यसलाई विस्थापन गर्न लागिएकाले यसलाई निरन्तरता दिनुपर्ने पक्षमा मन्त्रालय छ ।', 'डिजिटलाइज गर्ने प्रक्रिया', 'एनागल टेलिभिनलाई डिजिटलमा लैजान उपभोक्ताका दृष्टिकोणबाट धेरै कसरत गर्नुपर्दैन । यो व्यवस्थाअनुसार अब हरेक टेलिभिजनका लागि १५ सयदेखि ४५सयसम्म मूल्यका छुट्टै सेट-टप बक्स लगाउनुपर्नेछ ।', 'तर, अब सेट-टप बक्सको सेवा शुल्क भने फरक-फरक लाग्नेछ । यो सेट-टप बक्स टीभीमा केबल जोड्नु अघिको प्वाइन्टमा जोडिनेछ ।', 'यसका लागि केबल टीभी अपरेटरले भने आफ्नो हेड-इन (कन्ट्रोल रुम) मा पनि सबै उपकरण डिजिटलाइज्ड गर्नुपर्छ । अध्यक्ष भण्डारी काठमाडौंका सबै केबल च्यानलहरु डिजिटलाइज्ड भइसकेको दाबी गर्छन् ।', 'यसका लागि सेवा प्रदायकले विभिन्न बिजनेश मोडेल ल्याएका छन् । यो प्रणालीअनुसार ग्राहकले घरमा जतिवटा टीभी छन्, त्यति नै वटा सेट-टप बक्स जोड्नुपर्नेछ । अब हरेक टेलिभिजनमा सेट-टप बक्स राखेर सेवा लिएबापत अपरेटरलाई छुटटै शुल्क तिनुपर्नेछ ।', 'यसबाट अपरेटरहरुको बिजनेस पनि राम्रो हुनेछ । ग्राहकले भने गुणस्तरीय टेलिभिजन सेवाबापत थोरै बढी आर्थिक भार उठाउनुपर्नेछ ।', 'यस्तै टेलिभिजन डिजिटलाइज्ड गर्न स्याटलाइट प्रविधिमा आधारित डीटीएच पनि प्रयोग गर्न सकिन्छ । अहिले नेपालमा डिसहोम र नेपाल डिजिटल केबलले मात्रै यो सेवा दिइरहेका छन् ।', 'यस्तै इन्टरनेट प्रोटोकल टेलिभिजन (आईपीटीभी) का माध्यमबाट पनि डिजिटल टेलिभिजन हेर्न सकिने छ । यो इन्टरनेटमा आधारित टेलिभिजन सेवा हो । ओरियन्ट डिजिटल, एनआर्इटीभी स्ट्रिम,\xa0सुबिसु केबल नेट र ब्रोडलिंक टीभीले यस्तो सेवा दिँदैछन् ।', 'डिजिटल टेरेस्टोरियल टेलिभिजन (डीटीटी) प्रविधिमा पनि डिजिटल टेलिभिजन हेर्न सकिन्छ । एन्टेना प्रविधिबाट टीभी हेर्ने डिजिटल रुपको यो सेवाका लागि अनुमति लिए पनि नेपालमा सुरुवात भने भएको छैन ।', 'राजश्व बढ्छ', 'सरकारले इन्टरनेशनल टेलिकम्युनिकेशन युनियन (आइटीयू)ले निर्धारण गरे बमोजिम एनालग प्रणालीमा सञ्चालित टेलिभिजन सेवा प्रदायकहरूलाई डिजिटल प्रणालीमा बदल्न बाध्यकारी नियम ल्याएको हो । अब परम्परागत न्यून गुणस्तरको टेलिभिजन सिग्नलको सट्टा उपभोक्ताले स्तरीय सेवा पाउनेछन् ।', 'सरकारले राष्ट्रिय प्रसारण नियमावली २०५२ मा संशोधन गरेर तोकिएका क्षेत्रहरूमा एनालग सिग्नल पूर्णरूपमा प्रतिबन्धित र गैरकानुनी हुने ब्यवस्था गरेको छ ।', 'यसको कार्यान्वयन थालेसँगै अब परम्परागत प्रविधिको टेलिभिजन विस्थापित हुने क्रममा छ । अब केबल टेलिभिजनको गुणस्तरहीन सेवाबाट आम उपभोक्ताले मुक्ति पाउनेछन् । यसैका माध्यमबाट सरकारको राजश्वमा पनि भारी वृद्धि हुनेछ ।', 'अहिले केबल अपरेटरहरूले ग्राहक संख्या न्यून देखाएर भ्याट बिल जारी नगर्ने समस्या छ । भारतीय डीटीएचबाट गैरकानुनी रुपमा सिग्नल लिएर वितरण गर्ने परम्परा तोड्न पनि अबको ब्यवस्था प्रभावकारी हुनेछ ।', 'अब सबै अपरेटरको सेवाग्राहीको विवरण लुकाउनै नमिल्ने भएकाले केबल टेलिभिजनमार्फत ग्राहक ठग्ने र राज्यलाई कुनै राजश्व योगदान नगर्नेहरु नियममा बाध्यकारी रुपमा आउने प्रवक्ता ढकालले बताए ।', 'नेपालमा झण्डै ५० लाख टेलिभिजन सेट सञ्चालनमा छन् भन्ने अनुमान छ । तर, त्यसअनुरुप सरकारलाई केबल अपरेटरहरुले राजस्व भरेका छैनन् ।', 'अब भने वास्तविक रुपमा कति टेलिभिजन चलिरहेका छन् भन्ने तथ्यांक पनि सरकारसँग आउनेछ ।', 'गुणस्तरीय सेवा', 'यही डिजिटल प्रविधिको पूर्ण प्रयोग भएपछि लटर-पटर तरिकाले केबल टेलिभिजन चलाउनेहरुको राज रहने छैन । किनभने डिजिटल टेलिभिजन सेवा दिन बजारमा तीव्र प्रतिस्पर्धा हुनेछ ।', 'यसले केबल टेलिभिजनमा डिजिटाइजेसन अनिवार्य गरेकाले बजारमा सबै अब्बल रुपमा आउने अवस्था बन्नेछ ।', 'त्यसैले अहिले केबल अपरेटरहरुले मल्टी सर्भिस अपरेटरसँग मिलेर सेट-टप बक्स वितरण गरिरहेका छन् । कसैले सःशुल्क वितरण गरिरहेका छन् भने कसैले निःशुल्क पनि बाँडिरहेका छन् ।', 'अब नेपाल भित्रिने सबै सेट-टप बक्सको रेकर्ड सरकारसँग हुने भएकाले देशमा कति टीभीमा सेट-टप बक्स लागे भन्ने सीधै थाहा हुनेछ ।', 'अहिलेको केबल टेलिभिजनमा सेट-टप बक्स लगाउनासाथ टीभीको श्रब्य दृश्य गुणस्तर उच्च हुनेछ । यसले टीभी हेर्दा आनन्दको महसुस मात्रै हुने छैन, अनेकन झञ्झटबाट उपभोक्ता मुक्त हनेछन् ।', 'एनालग टेलिभिजन पुरानो प्रविधि भएकाले नै विकसित देशले यसलाई हटाइसकेका छन् । नेपालले यसका लागि बल्ल काम थालेको छ ।', 'डिजिटल टीभीले अडियो र भिडियोलाई डिजिटल क्वालिटीमा सम्प्रेषण गर्छ । यसले मल्टिप्लेक्स सिग्नल दिने भएकाले नै यो स्तरीय मानिन्छ । टीभी हेर्दा सफा दृष्य नआउने र कमजोर ध्वनी आउने लगायतका विभिन्न समस्यालाई यसले हटाइदिन्छ ।', 'टेलिभिजन सिग्नल डिजिटल भएपछि आफूलाई मन परेको प्याकेज लिएर हेर्न पाइने भएकाले ग्राहकलाई धेरै फाइदा हुने डीसहोमका महाप्रवन्धक कल्याण अधिकारीले बताए ।', '‘अहिले केबल टेलिभिजनले जुन प्याकेज दिए त्यसैमा एड्स्ट हुनुपर्ने अवस्था डिजिटलमा हुने छैन । तर, अब भने ग्राहकले आफूलाई चाहिएको च्यानल मात्रै रोजेर हेर्न सक्ने अवस्था बन्नेछ,’ उनले भने, ‘ग्राहकले च्यानलअनुसार याकेज छानी-छानी उपयोग गर्न पाउनेछन् ।’', 'डीटीएच प्रविधिको डिसहोमले आफ्नो गुणस्तरीय डिजिटल सेवालाई ग्रामीण दूरदराजको भेगसम्म पुर्\u200dयाइरहेको छ ।', 'कति महँगो ?', 'अहिलेको एनागल टेलिभिजनभन्दा यो केही खर्चिलो भएपनि यसको स्तरीयताले थोरै बढ्ने खर्चलाई चिर्ने दाबी सेवा प्रदायकहरुको दाबी छ । उनीहरु भन्छन्, गुणस्तरीय टेलिभिजनका लागि सरकारले थालेको डिजिटाइजेसनले उपभोक्तालाई सामान्य अवस्थामा भन्दा थोरै आर्थिक भार थपेपनि त्यसले टेलिभिजनको पिक्चर र साउन्ड क्वालिटीमा ल्याउने सुधार ज्यादै महत्वपूर्ण हुनेछ ।', 'यसले झ्यार-झ्यार टेलिभिजन हेनुपर्ने बाध्यता यसले हटाइदिनेछ । अब कि टेलिभिजनको क्वालिटी शतप्रतिशत क्लियर हुनेछ, त्यसमा १ प्रतिशत मात्रै क्वालिटी कमजोर भए प्रसारण सेवा नै बन्द हुन्छ ।', 'डिसहोम टीभीका अधिकारी डिजिटलाइज्ड हुने टेलिभिजनले ठूलो आर्थिक भार नथप्ने बताउँछन् । उनी डिजिटल प्रविधिमा आउने ग्राहकले महंगो शुल्कको भार बोक्नैपर्ने बाध्यता नहुने, बरु विकल्पहरु प्रशस्तै हुने बताउँछन् ।', 'स्तरीय टेलिभिजन हेरेबापत थोरै बढी रकम लागेपनि त्यसलाई सहजै ग्राहकले स्वीकार्ने टेलिभिजन सेवा प्रदायकहरुको भनाइ छ ।', 'डिजिटल टीभीको सेवा दिइरहेको डिसहोम डीटीएच प्रविधिमा आधारित छ । टीभी जोडेपछि पनि आफूलाई आवश्यक र आˆनो गच्छेअनुसार मात्रै प्याकेज लिन पाइने कम्पनीका महाप्रवन्धक अधिकारी बताउँछन् ।', '‘हामीले टेलिभिजनका विभिन्न प्रकारका ग्राहकलाई ध्यानमा राख्दै फरक-फरक प्याकेज दिएका छौं । महिनाभर हेर्नेसस्तो प्याकेज पनि छ’ महाप्रवन्धक अधिकारी भन्छन्-‘त्यसपछिका प्याकेज भनेका ग्राहकको रुची र आवश्यक्ताअनुसार लिने हो ।’']"
फेसबुकले ल्याउँदैछ डाउनभोट फिचर,"['फेसबुकले धेरैपटक भनिसकेको छ की उसले यो सोसल साइटमा कहिल्यैपनि डिसलाइक बटन ल्याउने छैन । डिसलाइक बटनका कारण अनलाइन दादागिरीलाई बढावा मिल्न सक्ने उसको ठम्याई छ ।', 'तर डिसलाइक बटनको आवश्यकता प्रयोगकर्ताहरुले गर्दै आएका छन् । अनि त्यसैलाई मध्यनजर गर्दै फेसबुकले यो सँग मिल्दोजुल्दो फिचर फेसबुकमा ल्याउँदैछ ।', 'समाचार अनुसार फेसबुकले अहिले एक नयाँ बटनको टेस्ट गरिरहेको छ जसको नाम हो\xa0Downvote । यो फिचरको अहिले अमेरिकामा परीक्षण गरिरहेको छ फेसबुकले । यसमा मानिसहरुले पब्लिक पेजका पोस्टमा गरिएका कमेन्टहरुका लागि डाउनभोट अप्सनको प्रयोग गरिरहेका छन् ।', 'टेक क्रन्चको रिपोर्ट अनुसार यो नयाँ फिचरले फेसबुकको पब्लिक पोष्टमा हुने यस्ता कमेन्टप्रति असहमति जनाउनेछ जो अनुचित, असभ्य र भ्रामक हुन्छन् ।', 'फेसबुकका प्रवक्ताले भनेका छन्, ‘हामीले डिसलाइक बटनको परीक्षण गरिरहेका छैनौँ । हामी प्रयोगकर्ताहरुका लागि एउटा यस्तो फिचरको परीक्षण गरिरहेका छौँ जसबाट उनीहरु पब्लिक पेजका पोस्टहरुमा आउने कमेन्टका विषयमा आफ्नो प्रतिक्रिया दिन सकून् ।', 'Downvote\xa0बटनका लागि कुनै नयाँ आइकन दिइएको छैन । हरेक कमेन्टको तल एक अप्सनको रुपमा यो देखिनेछ । जस्तो स्क्रिनसटमा देख्न सकिन्छ । जसै प्रयोगकर्ताहरु यस अप्सनमा क्लिक गर्दछन् फेसबुकले त्यसको कारण सोध्नेछ ।', 'कारणहरुमा Offensive, Misleading\xa0 तथा\xa0Off Topic को विकल्प हुनेछ । र, त्यसमध्ये एक विकल्प छान्न सकिनेछ ।']"
विद्यार्थीको पढाइमा सोसल मिडियाको असर कति ?,"['', 'धेरैजसो अभिभावकको गुनासो तथा आशंका हुने गरेको छ कि फेसबुक, टि्वटर जस्ता सोसल मिडियाका कारण उनीहरुका विद्यार्थी बालबच्चाको पढाइमा निकै नकारात्मक असर परिरहेको छ ।', 'तर, हालै भएको एक अनुसन्धानले अभिभावकको यस्तो चिन्ता तथा आशंकालाई खारेज गरिदिएको छ ।', 'जर्मनीमा गरिएको एक अनुसन्धान अनुसार स्न्यापच्याट, फेसबुक, इन्स्टाग्राम, टि्वटर जस्ता सोसल मिडिया साइटहरुको प्रयोगले विद्यार्थीहरुको शैक्षिक उन्नतिमा खासै नकारात्मक असर पादैन ।', 'जर्मनीको युनिभर्सिटी अफ बेमबर्गमा गरिएको अध्ययनमा सोसल मिडियाको विद्यार्थीमाथि हुने प्रभावका विषयमा अनुसन्धान गरिएको थियो ।', 'उक्त अनुसन्धान विश्वका ३० हजार विद्यार्थीहरुमाथि गरिएको हो । सोसल मिडियाले स्कूलको ग्रेड अर्थात् स्कुलमा रहेको विद्यार्थीको शैक्षिक स्तरमा कुनै नकारात्मक असर पारिरहेको छ कि छैन ? भन्ने विषयमा अनुसन्धान गरियो ।', 'शोधकर्ता क्यारोलिन मार्करका अनुसार अध्ययनका क्रममा सोसल मिडियाले विद्यार्थीको पढाईमाथि पार्ने असरका सम्बन्धमा केही विरोधाभाषी तथ्य बाहिर आएका छन् । कतिपय विद्यार्थीमा सोसल मिडियाले पढाईमा नकारात्मक असर पारेको पाइयो भने कतिपय विद्यार्थीमा सकारात्मक अनि कतिपयमा कुनै प्रत्यक्ष प्रभाव नपारेको देखियो ।', 'कतिपय अवस्थामा सोसल मिडिया प्रयोग गर्ने विद्यार्थीले सोसल मिडियाकै माध्यमबाट आफ्नो स्कुलका सिनियर विद्यार्थीहरुसँग सम्पर्क गरेर नजानेको कुराहरु सोध्ने र सिक्ने गर्दा उसको शैक्षिक स्तरमा सकारात्मक प्रभाव पर्ने गरेको छ । सोसल मिडिया प्रयोग गर्ने विद्यार्थीले आफ्नो पढाईमा कम समय दिन्छ नै भन्ने पनि नरहेको शोधकर्ता बताउँछन् । यद्यपि आवश्यकता भन्दा धेरै सोसल मिडियाको प्रयोगले विद्यार्थीको पढाईमा केही न केही असर भने पार्ने उनीहरुको ठहर छ । तथापि त्यस्तो असर निकै नगन्य हुने गरेको छ ।', 'यद्यपि अर्को एउटा गम्भीर तथ्य के फेला परेको छ भने कम्प्युटर तथा मोबाइल् फोनमा कम समय बिताउने विद्यार्थीहरु यस्ता ग्याजेट तथा सोसल मिडियामा धेरै समय बिताउने विद्यार्थीभन्दा धेरै खुसी रहने गर्दछन् । शोधकर्ताहरुले विद्यार्थीहरुका लागि सोसल मिडिया प्रयोग गर्ने समय दिनमा २ घण्टा भन्दा बढि हुन नहुने पनि सुझाव दिएका छन् ।एजेन्सीको सहयोगमा']"
ओपो एफफाइभ ड्यासिङ ब्ल्यूको लिमिटेड एडिशन सार्वजनिक हुँदै,"['२३ माघ, काठमाडौं । ओपोले विभिन्न उत्सव, चाडपर्व लगायतको अवसर पारी आफ्ना फोनका विभिन्न मोडलमा आधारित लिमिटेड एडिसन स्मार्टफोन सार्वजनिक गर्दै आइरहेको छ । यस पटक भ्यालेन्टाइन्स् डेको अवसर पारेर कम्पनीले ओपो एफफाइभको ड्यासिङ ब्ल्यू एडिसन नेपाली बजारमा सार्वजनिक गर्ने तयारी गरिरहेको छ ।', 'अहिले सम्म सार्वजनिक गर्ने निश्चित मितिको निक्र्यौल भई नसकेको भएतापनि ओपो एफफाइभ ड्यासिङ ब्ल्यू भ्यालेन्ट्यान्स् डेको अवसर पारेर नेपाली बजारमा उपलब्ध गराउने सम्भावना प्रबल रहेको छ । कम्पनीका अनुसार नीलो रंगले प्रेमको पवित्रताको प्रतिनिधित्व गर्छ ।', 'यही कारणलाई दृष्टिगत गर्दै कम्पनीले यस पटक भ्यालेन्टाइन्स् डेका लागि नीलो रंगको छनोट गरेको बताइएको छ । फोनको पछिल्लो भागमा (रिफ्लेक्टिव) टल्किने प्यानलको प्रयोग गरिएको छ । यो प्यानलमा प्रकाश पर्दा यसले ऐनाको झैँ गुण प्रदर्शित गर्छ ।', 'फोनका विशेषताको कुरा गर्दा, एफफाइभ ड्यासिङ ब्ल्यू एडिशनको स्पेक्स कम्पनीको पछिल्लो संस्करण एफफाइभसंगै मिल्दो जुल्दो हुनेछ । स्मार्टफोनमा १८ः९ एस्पेक्ट रेसियो र २.५डी कभ्र्ड ग्लास सहितको ६ ईञ्चको फुलएचडी+ डिस्प्ले उपलब्ध गरिएको छ । प्रयोगकर्तालाई चलाउँदा सहजताको अनुभव दिने सोचका साथ फोनमा पर्याप्त मेमोरी स्पेक्स सहित ओपोको कलर ओएस ३.२ सञ्चालन प्रणालीको प्रयोग गरिएको छ ।', 'फोनमा २ ओटा नानो कार्ड र एउटा टीएफ कार्ड एकै साथ प्रयोग गर्न सघाउने सोचका साथ टि्रपल स्लोट ट्रेपनि उपलब्ध गरिएको छ ।', 'फोनमा प्रयोग गरिएको ओक्टा-कोर सीपीयू प्रोसेसरले कम उर्जाको खपत गर्दै ताप उत्सर्जनमा कमी ल्याउनुका साथै सुदृढ तथा तिब्र कार्य प्रदर्शन गर्छ (पछिल्लो कलर ओएस भर्जन्स्का तुलनामा यसले ४० प्रतिशत तिब्र कार्य प्रदर्शनी क्षमता राख्छ) ।', 'कम्पनीले अहिले सम्म ड्यासिङ ब्ल्यू एडिशनमा ४ वा ६ जीबी र्\u200dयाम तथा ३२ जीबी वा ६४ जीबी रोम कुन भर्जनमा सार्वजनिक हुन्छ भन्ने जानकारी सार्वजनिक गरेको छैन । तथापी, ड्यासिङ ब्ल्यू उडिशन ४ जीबी र्\u200dयाम र ३२ जीबी रोमका साथमा सार्वजनिक हुने प्रबल सम्भावना रहेको छ ।', 'उपकरणको प्रमुख विशेषताका रुपमा यसमा रहेको क्यामेरा सेटपअ हो । कम्पनीले फोनमा १६ मेगापिक्सेल क्षमताको रियर फेसिङ शुटर र सेल्फीका लागि २० मेगा पिक्सेल क्षमताको सेल्फी क्यामेराको ब्यवस्था गरेको छ । यो सेटअपलाई थप विशेष तथा उपयोगी बनाउने सोचका साथ क्यामेरामा कम्पनीले ओपोको एआई ब्यूटी रिकग्निसन प्रविधिको प्रयोग गरेको छ ।', 'यो प्रविधिले सेल्फीमा रहेका विषयका लागि विशेष ब्यक्तिगत तवरमा ब्यूटिफिकेशन उपलब्ध गराउँछ । फोनको दैनिक प्रयोगमा ब्याट्रीका कारण समस्या नआओस् भन्ने सोचका साथ यसमा ३ हजार २ सय एमएएच क्षमताको नन् रिमुभेवल ब्याट्री जडान गरिएको छ । सफ्टवेयरको कुरा गर्नुपर्दा ओपो एफफाइभमा कम्पनीले एण्ड्रोइड ७.१.१ नोउगाटको प्रयोग गरेको छ ।', 'मूल्य र उपलब्धता', 'ड्याशिङ ब्ल्यू एडिसनको मूल्यका बारेमा तत्काल कुनै जानकारी प्राप्त भइसकेको छैन । तथापी, यसको बजार मूल्य ओपो एफफाइभकै हाराहारीमा हुने अनुमान गरिएको छ ।']"
"गुगल क्रोममा नयाँ फिल्टर, अनलाइन विज्ञापन ब्लक हुने","['गुगलले आफ्नो क्रोम ब्राउजरमा अनलाइन विज्ञापनलाई ब्लक गर्नसक्ने सुविधायुक्त फिचर थप गरेको छ ।', 'गुगल क्रोमको नयाँ फिल्टरसँगै अब कुनैपनि वेबसाइट खोल्दा पेजमा देखापर्ने गुगल विज्ञापनहरु ब्लक गर्न सकिनेछ ।', 'गुगलले खासगरी ती वेबसाइटहरुबाट आउने अनलाइन विज्ञापनलाई रोक्न्का लागि यो निर्णय लिएको हो जसले प्रयोगकर्तालई हैरान पार्दछन् । जस्तै साउण्डसँगै अटोप्ले हुने खालका भिडियो विज्ञापनहरु ।', 'क्रोममा अब सबैखाले विज्ञापन ब्लक गर्न सकिनेछ । यसमा गुगलका विज्ञापन पनि हुनेछन् । तर गुगलले क्रोम ब्राउजरमा यस्तो एड फिल्टर सुरु गर्नुको अर्को उद्देश्य चाहिँ प्रयोगकर्तालाई अरु कुनै एड ब्लकिङ सफ्टवेयरको प्रयोग नगर्न राजी गराउनु पनि हुनसक्छ । यस्ता खाले सफ्टवेयरका कारण गुगलले एड ब्ल्कबाट हुने राजश्व आम्दानी प्राप्त हुँदैन ।', 'गुगल क्रोमद्धारा जब कुनैपनि विज्ञापनलाई ब्ल्क गरिनेछ तब प्रयोगकर्ताले यसका लागि एक नोटिफिकेसन प्राप्त गर्नेछन् । यदि प्रयोगकर्ताले विज्ञापन देख्न चाहेमा सो विकल्प पनि छनोठ गर्न सक्नेछन् ।', 'एजेन्सी']"
ट्वीटरले पहिलोपटक नाफा कमायो,"['माइक्रोब्लगिङ साइट ट्वीटरले सेयर जारी गरेपछि पहिलोपटक नाफा कमाउन सफल भएको छ ।', 'सन् २०१७ को अन्तिम त्रैमासमा ट्वीटरले ९ करोड १० लाख डलर मुनाफा आर्जन गरेको सार्वजनिक गरेको छ । सन् २०१३ मा पब्लिकलाई सेयर जारी गरेपछि पहिलोपटक ट्वीटरले नाफा आर्जन गर्ने सौभाग्य पाएको छ ।यो घोषणासँगै लगानीकर्तामा उत्साह थपिएको छ र बजारमा ट्वीटरको प्रतिसेयर मूल्य पनि बढेको छ ।', 'अन्तिम त्रैमासमा मासिक सक्रिय प्रयोगकर्ताको संख्यामा खासै परिवर्तन नआएपनि पहिलोपटक नाफा कमाउने अबस्थामा ट्वीटर पुगेको हा् । ट्वीटरका मासिक सक्रिय प्रयोगकर्ता ३३ करोड छन् ।', 'ट्वीटरले पछिल्ला दिनमा आफ्नो प्रबिधि र ब्यापारिक रणनीतिमा पनि परिवर्तन गरिरहेको छ । सेलिब्रेटी, राजनीतिकर्मी र पत्रकारको बलियो समुदाय ट्वीटरमा रहे पनि फेसबुकजस्तै समाजका सबै तप्कालाई छुन ट्वीटर असफल देखिँदै आएको छ ।', 'ट्वीटरका प्रमुख कार्यकारी अधिकृत ज्याक डोर्सीले ट्वीटरले हाँसिल गरेको उपलब्धिप्रति खुसी प्रकट गरेका छन् । ‘सन् २०१७ को समाप्ति निकै सुखद रह्यो’ उनले भने ।']"
गुगल पिक्सेल टूमा तात्ने समस्या,"['गुगलको फ्लागसीप स्मार्टफोन गूगल पिक्सेल टू का बारेमा प्रयोगकर्ताका गुनासोहरु सार्वजनिक भएका छन् ।', 'गुगलले केही दिनअघि मात्र यस स्मार्टफोनका लागि अपडेट जारी गरेको थियो । उक्त अपडेटपछि स्मार्टफोन तात्न थालेको गुनासो प्रयोगकर्ताहरुले गरेका छन् ।सामान्य रुपमा चलाउँदा समेत स्मार्टफोनको ब्याट्रीको चार्ज छिटै सकिने गरेको प्रयोगकर्ताहरुको भनाई छ ।', 'गुनासोकर्ता धेरै प्रयोगकर्ताले स्मार्टफोन सेफ मोडमा राख्दा त्यस्तो समस्या आउने गरेको बताएका छन् ।', 'प्रयोगकर्ताको उक्त गुनासोका सन्दर्भमा गुगलले भने कुनै आधिकारिक प्रतिक्रिया जनाएको छैन ।एजेन्सी']"
वैज्ञानिकले बनाए प्रकाश दिने बिरुवा,"['वनस्पती हाम्रो जीवनको अभिन्न अंग हो र यसबाट हामीले अक्सिजनका अलावा बाँच्नका लागि चाहिने अन्न, फलफूल, सागपातलगायतका सबै कुरा प्राप्त गर्दछौँ । तर अब वनस्पतीको योगदान यत्तिमा मात्र सिमित रहेन । अब रुखविरुवाले बत्तीझैँ बलेर प्रकाश पनि दिने भएका छन् ।', 'अमेरिकाको म्यासाच्यूसेट्स विश्वविद्यालयको केमिकल इन्जिनियरिङका शोधकर्ताहरुले एउटा यस्तो विरुवा तयार गर्दैछन् जसले प्रकाश प्रदान गर्नेछ ।', 'प्राध्यापक माइकल स्ट्रानो र उनको टोलीले प्रकाश निकाल्ने विरुवा उत्पादन गर्ने परियोजनामा काम गरिरहेका छन् ।', 'प्रकाश उत्पन्न गर्ने विरुवा बनाउनका लागि शोधकर्ताहरुले जुनकिरीको प्रयोग गरिरहेका छन् । स्मरण रहोस् जुनकिरीले लुसिफेरेस नामक एक इन्जाइम निकाल्छ जुन इन्जाइम लुसिफेरिन नामको अणुसँग सम्पर्कमा आएर रासायनिक प्रतिक्रिया गरी प्रकाश उत्पन्न गर्दछ । र, कार्यमा अर्को अणुले कोइन्जाइमको काम गर्दछ ।', 'वैज्ञानिकहरुले यी तिनवटै रसायनहरु निकालेर त्यसलाई एक नानोपार्टिकलमा बदलेर त्यसलाई रुखका पातमा पूराउने विधिको खोज गरिरहेका छन् । यसो हुन सकेमा रुखका पातबाट जुनकिरीजस्तै प्रकाश निस्किनेछ । वैज्ञानिकहरुले यी रसायनको मिश्रण तयार गरी परीक्षणको रुपमा त्यसमा विरुवाहरु डुबाए । रसायनको घोलमा विरुवाका पातहरु डुबाएपछि त्यसमा उच्च चाप प्रदान गरी उक्त रसायनलाई पातमा रहेका छिद्रहरुको माध्यमबाट विरुवाका अन्य भागमा पर्याउन सफल भए ।', 'यस्तो रसायनको घोल वनस्पतीभित्र हाल्न सफल भएसँगै त्यस्तो विरुवाको पातबाट प्रकाश समेत निस्कियो । पहिलोपटकमा यस्तो प्रकाश केवल ४५ मिनेटसम्म बलिरहेको थियो । विभिन्न परीक्षणपश्चात् शोधकर्ताहरुले यस्तो रसायन प्रदान गरी विरुवाबाट ३ घण्टासम्म प्रकाश निकाल्न सफल भएका छन् ।', 'यद्यपि, विरुवाबाट निस्कने यस्तो प्रकाश निकै हल्का थियो । त्यसैले विरुवाबाट कडा प्रकाश निकाल्नका लागि वैज्ञानिकहरुले कोसिस गरिरहेका छन् । यदि यसमा सफल भए भने अब रातको समयमा कोठा उज्यालो पार्न बत्ती बाल्नुपर्ने छैन । कोठामा एउटा विरुवा ल्याएर राखे पुग्नेछ ।', 'एजेन्सीको सहयोगमा']"
इन्स्टाग्राममा कसले चियो गर्दैछ ? अब थाहा पाउनुहुनेछ,"['इन्स्टाग्राममा तपाइँको स्टोरी कसैले स्क्रिनसट गर्यो वा रेकर्ड गर्यो की ? यसो गरेर तपाइँको चियोचर्चो कसले गरिरहेको छ ? अब तपाइँले थाहा पाउनुहुनेछ ।', 'अहिलेसम्म इन्स्टाग्राममा जो कोहीले अरु प्रयोगकर्ताका स्टोरिजलाई थाहा नदिइकन रेकर्ड गर्न तथा त्यसको स्क्रिनसट लिन सक्दथे । तर अबचाहीँ यसो गर्न सकिने छैन ।', 'भविष्यमा यदि कसैले तपाइँको स्टोरीको स्क्रिनसट लियो भने इन्स्टाग्रामले यसको बारेमा तपाइँलाई सूचित गर्नेछ ।यद्यपि अहिलेसम्म इन्स्टाग्रामले यो फिचर ल्याइसकेको छैन, र यसमा काम भैरहेको जनाएको छ ।', 'थाहै छ की इन्स्टाग्राममा प्रयोगकर्ताका स्टोरी २४ घण्टापछि आफै हट्दछन् । तर स्क्रिनसट तथा स्क्रिन रेकर्डिङ फंक्सनको माध्यमबाट जोकोहीले ती स्टोरीलाई रेकर्ड गरी त्यसको कपी बनाउन सक्दछ र चाह्यो भने त्यसलाई प्रयोग पनि गर्न सक्दछ ।', 'तर, अब चाहीँ प्रयोगकर्ताले आफ्नो स्टोरी कसैले कपी गरेको थाहै नपाउने अवस्था हुनेछैन । जब कसैले तपाइँको स्टोरिजको स्त्रिmनसट लिनेछ, तब एउटा सूर्य आकारको संकेत स्टोरी भ्यू सेक्सनमा उक्त स्क्रिनसट लिने व्यक्तिको नामसँग आउनेछ । अनि तपाइँलाई आफ्नो स्टोरी कसले कपी गर्यो वा स्क्रिनसट लियो थाहा हुनेछ ।एजेन्सीको सहयोगमा']"
प्रयोगकर्ता नबढे पनि ट्वीटरको नाफा बढ्यो,"['भिडियो विज्ञापनमा भएको बढोत्तरीसँगै माइक्रोब्लगिङ कम्पनी ट्वीटर आफ्नो मुनाफा समेत बढाउन सफल भएको छ ।', 'ट्वीटरले सार्वजनिक गरेको पछिल्लो त्रैमासिक आय रिपोर्ट अनुसार ट्वीटर आफ्नो खूद मुनाफामा वृद्धि गर्न सफल भएको हो ।', 'मुनाफा वृद्धि भएको रिपोर्टसँगै ट्वीटरको शेयर मूल्यमा पनि बढोत्तरी भएको छ ।', 'सन् २०१७ को चौथो त्रैमासिकमा कम्पनीले खुद मुनाफा ९ करोड ११ लाख डलर कमाउन सफल भएको छ ।', 'सन् २०१३ मा पब्लिक कम्पनी बनेसँगै हरेक पटक केवल घाटामा मात्र पर्ने गरेको ट्वीटरले पहिलोपटक मुनाफा गरेको रिपोर्ट सार्वजनिक गरेको हो । यो वर्ष सन् २०१८ मा वर्षैभरी मुनाफा कमाउने प्रक्षेपण उसकोे छ ।', 'गत वर्षको फेब्रुअरीमा कम्पनीका सिइओ ज्याक डोर्सीले कम्पनीलाई मुनाफाको बाटोमा डोराउने घोषणा गरेका थिए र अन्ततः उक्त उद्देश्यमा उनी सफल भएका छन् ।', 'मुनाफामा वृद्धि गरेपनि ट्वीटरले प्रयोगकर्ताको संख्यामा भने वृद्धि गर्न सकेन । अघिल्लो त्रैमासिकमा जस्तै उसका मासिक सक्रिय प्रयोगकर्ताको संख्या ३० करोड रहेको छ । तर दैनिक सक्रिय प्रयोगकर्ताको संख्यामा भने अघिल्लो वर्षको सोही अवधिको तुलनामा १२ प्रतिशतले वृद्धि भएको छ ।', 'चौथो त्रैमासिकमा ट्वीटरले ७३ करोड २० लाख डलर आम्दानी गरेको छ, जुन विश्लेषकको अनुमान भन्दा धेरै हुनुका साथै अघिल्लो वर्षको सोही अवधिको भन्दा २ प्रतिशतले बढी हो ।', 'प्रयोगकर्ताको संख्यामा उल्लेखनीय वृद्धि हुन नसक्नुमा एप्पलले आफ्नो सफारी ब्राउजरमा गरेको परिवर्तनले प्रभाव पारेको ट्विटरले जनाएको छ ।', 'साथै नक्कली अकाउन्टमाथि ट्वीटरले कडाई गर्दा समेत प्रयोगकर्ताको संख्यामा उल्लेखनीय वृद्धि हुन सकेन ।', 'ब्रेक्जिट तथा सन् २०१६ को अमेरिकी राष्ट्रपति चुनाव लगायतका विश्वका विभिन्न राजनीतिक घटनाक्रमका बेला ट्वीटरको गलत प्रयोग भएको भन्दै ट्विटर आलोचनाको सिकार हुँदै आएको छ ।', 'एजेन्सी']"
दुनियाँको सबैभन्दा शक्तिशाली रकेटमा के छन् विशेषता ?,"['', 'अमेरिकाले विश्वको सबैभन्दा शक्तिशाली भनिएको रकेट प्रक्षेपण गरेको छ । फ्लोरिडास्थित ठीक त्यहीँ ठाउँबाट यो रकेटको प्रक्षेपण गरिएको छ, जहाँबाट चन्द्रमामा पुग्ने पहिलो मानिसले आफ्नो यात्रा सुरु गरेका थिए ।', 'अब इतिहास नयाँ शिराबाट लेखिँदैछ । गन्तव्य हो मंगल ग्रह र लक्ष्य हो मानिसलाई त्यहाँ पठाउने ।', 'फाल्कन हेभी नामको उक्त विशाल रकेटले केप क्यानभेरालस्थित अमेरिकी अन्तरिक्ष संस्था नासाको जोन एफ केनेडी स्पेस सेन्टरबाट मंगलबार उडान भरेको छ । एक निजी कम्पनी स्पेस एक्सले उक्त रकेट प्रक्षेपण गरेको हो ।यो रकेटको ट्यांकमा एक टेस्ला कार राखिएको छ । यो गाडी अन्तरिक्षको कक्षमा पुग्ने पहिलो कार हुनेछ ।', 'यो रकेट केनेडी सेन्टरको उहीँ ीब्-घढब् प्लेटर्फमबाट लञ्च गरिएको छ, जहाँबाट अपोलो मिसनको सुरुवात गरिएको थियो ।', 'चन्द्रमामा मानिस पुगेको घटना पश्चात यो रकेट प्रक्षेपण त्यो महत्वपूर्ण घडीको रुपमा रह्यो जसको पूरै दुनियाले पर्खिरहेको थियो ।', 'केप क्यानभेरालमा उक्त क्षण हेर्नका लागि ठूलो संख्यामा मानिसहरु जम्मा भएका थिए । टेस्ला तथा स्पेसएक्स दुबै अर्बपति एलन मस्कका कम्पनी हुन् ।', 'फाल्कन हेभी जस्ता भीमकाय रकेटको प्रयोग मंगल ग्रहको भावी अभियानमा गर्न चाहन्छन् उनी ।', 'फाल्कन हेभी अन्तरिक्षको यात्रामा ११ किलोमिटर प्रतिसेकेण्डको गतिमा उडिरहेको छ । यो रकेट ७० मिटर लामो छ । अन्तरिक्ष कक्षमा यसले ६४ टन वजन स्थापित गर्न सक्दछ । जुन पाँच वटा डबल डेकर बसको वजन जत्तिकै हो ।', 'यो रकेट भन्दा शक्तिशाली रकेट केवल एउटा मात्र थियो, स्याटर्न भी एयरक्राफ्ट । ६० र ७० को दशकमा अपोलो अभियानका क्रममा स्याटर्न भी एयरक्राफ्टको प्रयोग गरिएको थियो ।', 'अहिले विद्यमान अन्य रकेटहरु भन्दा फाल्कन हेभीले दोब्बर भार बहन गर्न सक्दछ ।', 'स्पेन एक्सका सिइओका अनुसार यस रकेटको पहिलो उडानको सफलता ५० प्रतिशत थियो तर योसफलतापूर्वक प्रक्षेपण गरिएको छ ।', 'यद्यपि पहिलो उडानको खतरालाई मध्यनजर गर्दै यो रकेटसँगै एलोन मस्कको पुरानो रातो रंगको टेस्ला स्पोर्ट्स कार राखिएको छ ।', 'कारको ड्राइभिङ सिटमा स्पेस सुट पहिरिने व्यक्तिको प्रतीक राखिएको छ ।', 'यति यो रकेटले आफ्नो उडानको सबै चरणहरु पार गर्न सफल भयो र अन्तरिक्षमा सफलतापूर्वक अवतरण गर्न सक्यो भने टेस्ला कार र त्यसको यात्रुलाई सूर्यको आसपास अण्डाकार कक्षमा पुर्\u200dयाउनेछ ।', 'र, त्यो क्षेत्र मंगल ग्रहको निकै नजिक हुनेछ । यद्यपि यस उडानको सफलताको जानकारी उडानको कम्तीमा पनि साढे ६ घण्टापछि मात्र थाहा हुनेछ ।', 'बीबीसी']"
गुगलबाट यसरी प्राप्त गर्न सकिन्छ मोबाइलमा डिलिट भएका नम्बरहरु,"['अहिले परिवार तथा मित्रजनहरुमा सम्पर्क स्थापित गर्न तथा जोडिइरहनका लागि स्मार्टफोनले अहम् भूमिका निर्वाह गरिरहेको छ ।', 'तर कहिलेकाहिँ दुर्घटनावश स्मार्टफोनमा रहेका नम्बरहरु डिलिट हुन पुग्छन् । त्यसपछि सबैभन्दा ठूलो समस्या नै अत्यावश्यक फोन नम्बरहरुलाई पुनः प्राप्त गर्नु अर्थात् रिस्टोर गर्नु नै हुन्छ ।', 'स्मार्टफोनबाट डिलिट भएका कन्ट्याक्टसहरु प्राप्त गर्न तपार्इंले ठूलो चिन्ता गर्नु पर्दैन । गुगलको सहयोगले सजिलैसँग तपार्इंले गुगल ड्राइभमा सेभ भएका नम्बरहरु प्राप्त गर्न सक्नुहुन्छ । त्यसका लागि केही चरणहरु पूरा गर्नुपर्दछः', '· सबैभन्दा पहिले आफ्नो ब्राउजरमा गुगल कन्ट्याक्ट्सcontacts.google.comवेबसाइट खोल्नुहोस् । तपार्इंका नम्बरहरु जुन जिमेल ठेगानासँग आबद्ध गर्नुभएको थियो सोही जिमेलमा लगइन गरी ब्राउजरमा उक्त साइट खोल्नु आवश्यक हुन्छ ।', '· वेबसाइट खोलिसकेपछि त्यसको माथि बायाँतर्फ रहेको मेन्यूमा जानुहोस् रMoreबटनमा क्लिक गर्नुहोस् । त्यसपछि तपार्इंलेundo changesको अप्सन देख्नुहुनेछ ।', '· तत् पश्चात आफूलाई जुन समय भित्र डिलिट भएका वा परिवर्तन गरिएका सम्पर्क नम्बरहरु पुरानै अवस्थामा चाहिएको हो, सोही अनुसारको समय छानेर रिस्टोर गर्न सक्नुहुन्छ । यस प्रकार तपार्इंले डिलिट वा इडिट भएका सम्पर्क नम्बरहरु पुनः प्राप्त गर्न सक्नुहुन्छ । तर ध्यान दिनुपर्ने कुरा के भने तपार्इंले ३० दिन भित्रमा डिलिट भएका कन्ट्याक्स रिस्टोर गर्नैपर्दछ । अन्यथा रिस्टोर गर्न सकिँदैन ।', 'एजेन्सीको सहयोगमा']"
"आयो स्मार्ट चश्मा, जसले अपराधी पत्ता लगाउनेछ","['अपराधीलाई पहिचान गर्नसक्ने\xa0चश्मा पुलिसलाई दिएमा के होला ? अवश्य पनि अभियुक्तहरु भटाभट पक्राउ पर्ने थिए र अपराधका घटनामा कमी आउने थियो ।', 'चीनमा पुलिसहरुले अपराधी पहिचान गर्नसक्ने स्मार्ट चश्मा लगाउन सुरु गरेका छन् ।', 'हाइटेक फेस रिकग्निसन प्रविधियुक्त खुफिया क्यामरा भएको चश्मा पुलिसलाई दिन सुरु गरिएको छ ।', 'यो चश्माको सहायताले प्रहरीलाई कसूरदार पहिचान गर्न तथा पक्रिन सघाउ पुग्नेछ ।', 'चीनमा अपराध अनुसन्धानमा संलग्न प्रहरीहरुलाई यस्तो चश्मा वितरण सुरु गरिएको र हालसम्म सोही चश्माको सहायताले प्रहरीले कम्तिमा ७ जना अपराधी पक्रिन सफल भएको बताइएको छ ।', 'झियांगसू प्रान्तको सेन्ट्रल रेल स्टेसनमा केही प्रहरीहरु यो हाइटेक चश्मा लगाएर गस्तीमा खटिने गरेका छन् ।', 'स्मरणरहोस्, चीन अहिले विश्वमा अनुहार पहिचान गर्नसक्ने फेसियल रिकग्निसन प्रविधिको विकासमा एक नम्बरमा रहेको छ ।', '', 'यो चश्मामा रहेको फेसियल रिकग्निसन प्रविधिले मानिसको अनुहार स्क्यान गर्दछ । यसलाई वायरलेस चिपको सहायताले चाइना पुलिसको केन्द्रीय कम्प्युटर डाटाबेससँग जोडिएको छ । जसका कारण यो चश्मा लगाएको पुलिसको आँखामा पर्ने व्यक्तिको अनुहार पुलिसको रेकर्डमा रहेका हरेक अपराधीको अनुहारसँग रुजू गर्दछ । यदि कुनै अपराधीसँग मेल खाएमा त्यसको तत्कालै सम्ब्न्धित पुलिसले जानकारी प्राप्त गर्दछ र तत्कालै उक्त व्यक्तिलाई पक्राउ गर्न सक्दछ ।', 'एजेन्सीको सहयोगमा']"
नेपाली युवकले जिते ५५ लाख रूपैयाँको ग्लोबल फेसबुक अवार्ड,"['नेपाली युवक अभिनव खनाल सहसंस्थापक रहेको कम्पनीले व्यवसाय (सोसल अन्टरपेनरसीप) ग्रान्ड अवार्ड जितेको छ ।', 'समाजिक सञ्जाल फेसबुकले दिने प्रतिष्ठित पुरस्कार अभिनव सहसंस्थापक रहेको बिन भोयाज कम्पनीले जितेको हो ।', 'पुरस्कार राशी ५५ हजार अमेरिकी डलर छ । तर, फेसबुकले रकम दिने नभइ विज्ञापन र फेसबुकका उच्च कर्मचारीहरुले व्यवसाय कसरी अगाडि बढाउने भन्ने प्रशिक्षण दिनेछन् ।', 'अभिनवको कम्पनी बिन भोयाज कोष्टारिकामा छ\xa0 । यसले संसारभरका महिला कफी उत्पादकहरुलाई फेसबुकमार्फत आफ्नो व्यवसाय प्रवर्धन गर्न सघाइरहेको छ ।', 'फेसबुकको प्रयोग गरेर समाजमा सकारात्मक प्रभाव छाड्ने उद्यमीहरुलाई यो अवार्ड प्रदान गरिन्छ ।', 'तीन कम्पनी फेसबुकबाट पुरस्कृत भएका थिए । जसमा बिन भोयाजले पहिलो पुरस्कार हात पारेको हो ।', 'फेसबुक लाइभमार्फत अवार्ड विजेताहरु घोषणा गर्दै फेसबुककी उपप्रमुख भीपी क्यारोलिनले बिन भोयाजले परम्परागत कफी व्यापारमा ठूलो सुधार गरेको बताएकी छन् ।', 'अध्ययनका लागि क्यानडा पुगेका अभिनवले साथीहरुसँग मिलेर सन् २०१४ बिन भोयाज स्थापना गरेका थिए ।']"
"अमेजनको मुनाफा ३ अर्ब डलर, आम्दानी ३१ प्रतिशतले बढ्यो","['अनलाइन कारोबार कम्पनी अमेजनले गत वर्ष सन् २०१७ मा ३ अर्ब डलर मुनाफा कमाएको छ । अमेजनले सन् २०१६ मा भन्दा ६० करोड डलर बढी मुनाफा कमाउन सफल भएको हो ।', 'कम्पनीले सार्वजनिक गरेको तथ्यांक अनुसार गत वर्ष अमेजनले कुल १ खर्ब ७७ अर्ब ९० करोड डलर आम्दानी गरेको छ । जुन अघिल्लो वर्षको भन्दा ३१ प्रतिशतले बढी हो ।', 'सन् २०१७ को अन्तिम तिन महिनामा अनलाइन सपिङमा भएको वृद्धि तथा क्लाउड सर्भिसको माग उच्च हुँदा अमेजनको आम्दानीको दर ऐतिहासिक विन्दुमा पुगेको हो ।', 'सन् २०१७ मा अमेजनको प्राइम सिपिङ सर्भिसको प्रयोग गरी विश्वभरमा ५ अर्ब वटा खरीद वस्तु ग्राहककोमा पठाइएको थियो ।', 'वर्षको चौथो त्रैमासिकमा कम्पनीको बिक्रिदरमा ३८ प्रतिशतले बढोत्तरी भई ऐतिहासिक ६०अर्ब ५० करोड डलर आम्दानी भएको अमेजनको तथ्यांकले देखाएको छ । उक्त त्रैमासिकमा मात्रै कम्पनीले १ अर्ब ९० करोड डलर मुनाफा आर्जन गरेको छ ।', 'अमेरिकाको नयाँ कर कानून अनुसार अमेजनलाई त्यस त्रैमासिकमा झण्डै ७९ करोड नाफा भएको छ ।', 'बीबीसी']"
टि्वटरमा फर्जी फलोअर्स बेच्ने कम्पनीमाथि कारवाही सुरु,"['काठमाडौं । अमेरिकाको न्यूयोर्कका एक मुख्य अभियोजकले सोसल मिडियामा कथित रुपमा नक्कली फलोअर बेच्ने एक कम्पनीमाथि छानविनको प्रक्रिया सुरु भएको बताएका छन् ।', 'अभियोजक एरिक स्न्याइडरम्यानका अनुसार न्युयोर्कमा छद्म रुप धारण गर्नु तथा धोका दिनु अपराध हो ।', 'न्युयोर्क टाइम्सका अनुसार देवूमी नामको कम्पनीमाथि लाखौं वास्तविक मानिसको पहिचान चोरेको आरोप छ ।', 'यद्यपि कम्पनीले भने आरोप अस्विकार गरेको छ ।', 'शनिवार न्युयोर्क टाइम्समा उक्त कम्पनीका बारेमा विस्तृत रिपोर्ट प्रकाशित भएको थियो । रिपोर्टले उक्त कम्पनीले चोरी गरेका टि्वटर अकाउन्टका जानकारी तथा प्रोफाइल तस्वीरका वास्तविक अकाउन्ट धनीहरुलाई पनि प्रस्तुत गरिएको थियो । त्यस जानकारीबाट कम्पनीले वास्तविक जस्तै देखिने नक्कली प्रयोगकर्ता बोट तयार गर्दथ्यो ।', 'बोट भनेको त्यो कम्प्युटर प्रोग्राम हो जुन स्वचालित हुन्छ । यसले स्वचालित रुपमा टि्वट, रिटि्वट तथा शेयर जस्ता कामहरु निरन्तर सजिलैसँग गरिरहन्छ ।', 'समाचार अनुसार जो मानिस सोसल मिडियामा आफ्नो फलोइंग तथा लोकपि्रयता बढाउन चाहन्छन् उनीहरुले कम्पनीलाई रकम तिरेर यस्ता बोटको सेवा खरीद गर्दछन् ।', 'यस्तो सेवा लिनेमा कलाकार, राजनेता तथा उद्योगपतिहरु रहेका बताइएको छ ।', 'सोसल मिडियामा फलोअरको संख्यालाई व्यक्ति वा कम्पनीको प्रभावसँग तुलना गर्ने चलन छ । साथै यसबाट जनताको रायलाई समेत प्रभावित गर्न सकिन्छ ।', 'अभियोजक स्नाइडरम्यानका अनुसार यस्ता गतिविधिबाट लोकतन्त्रमा पनि असर पर्दछ ।आफ्नो वेबसाइटबाट देवूमीले अढाई लाखसम्म फलोअर्स बेच्ने दाबी गरिएको छ । मूल्य चाहीँ १२ डलरबाट सुरु हुन्छ ।', 'फलोअर्स मात्र नभै टि्वटर प्रयोगकर्ताले त्यहाँब्ााट आफ्ना पोष्टमा लाइक तथा रिटि्वट पनि खरीद गर्न सक्दछन् ।', 'टि्वटरमा मात्र होइन यसले लिंक्डइन, युट्युब, साउन्डक्लाउड र पिनट्रेस्टमा पनि फलोअर्स र लाइक्स बेच्ने गरेको छ ।', 'फर्जी फलोअर्स तथा लाइक र कमेन्टको व्यापार गर्ने यो कम्पनी न्युयोर्कमा दर्ता छ । तर न्युयोर्क टाइम्सले भने यसको कार्यालय फ्लोरिडामा रहेको दाबी ग्रेको छ र कर्मचारीहरुले चाहीँ फिलिपिन्सबाट काम गर्ने गरेका छन् ।', 'टि्वटरले चाहीँ यस्ता कम्पनीहरुको विकृतिलाई रोक्ने दिशामा काम गरिरहेको दाबी गरेको छ । टि्वटरमाथि यस्तो समस्यालाई गम्भीर रुपमा नलिने गरेको आरोप लाग्ने गरेको छ ।', 'टि्वटरमा अटोम्याटिक अकाउन्ट खोल्न सकिन्छ तर त्यसलाई किनबेच गर्न सकिँदैन ।', 'फलोअर, लाइक तथा रिटि्वट खरीद गर्ने जोकोही अकाउन्टलाई बन्द गरिदिने टि्वटरले चेतावनी दिएको छ ।', 'न्युयोर्क टाइम्सका अनुसार देवूमीसँग ३५ लाख बोट छन् र ती बोटलाई उसले बारम्बार बेच्ने गरेको छ ।', 'त्यसमध्ये करीब ५५ हजार बोट अकाउन्ट यस्ता छन् जसमा वास्तविक मानिसहरुको तस्वीर तथा ठेगानाको प्रयोग गरिएको छ, जसमा नाबालिक पनि सामेल छन् ।', 'यो कम्पनीको फलोअर फ्याक्ट्रीबाट लाइक खरीद गर्नेमा कतिपय चर्चित सेलिब्रेटी, राजनेता तथा पत्रकार समेत सामेल रहेको दाबी न्युयोर्क टाइम्सले गरेको छ ।', '–बीबीसी']"
नयाँ एन्ड्रोएड फोनले देखाउनेछ फ्रि वाइफाइको स्पीड,"['एन्ड्रोइड ८.१ ओरेओको स्टेबल भर्सन सार्वजनिक भएको केही हप्ताभित्र गुगलले सफ्टवेयरमा केही नयाँ फिचर थप गरेको छ ।', 'थपिएको नयाँ फिचरले सार्वजनिक स्थलमा वाइफाइ नेटवर्ककको स्पिडबारे प्रयोगकर्तालाई जानकारी दिनेछ ।', 'यो फिचर अहिले तयारीकै क्रममा रहेको र प्रयोगकर्ताहरुमा छिटै उपलब्ध हुनेछ ।', 'यो नयाँ फिचरले विशेषत प्रयोगकर्ताहरुलाई सार्वजनिक स्थलको वाइफाइ नेटवर्क कति फास्ट छ भन्ने जानकारी दिनेछ । यसले वाइफाइको स्पीड लेभललाई भेरी फास्ट, फास्ट, ओके र स्लो गरी चार किसिमले बर्गीकरण गर्नेछ ।', '२० एमबीपीएस र त्यसभन्दा बढी स्पीडकोलाई भेरी फास्ट, ५ एमबीपीएसदेखि २० एमबीपीएससम्मकोलाई फास्ट, १ देखि ५ एमबीपीएससम्मकोलाई ओके र १ एमबीपीएससम्मको स्पीडलाई स्लो क्याटगोरीमा बर्गीकरण गरी देखाउनेछ ।', 'यदि स्लो नेटवर्क कनेक्ट भएको छ भने प्रयोगकर्ताले अनलाइनमा राम्रोसँग काम गर्न सक्दैनन्, उनीहरुले फोन गर्ने र टेक्स्ट म्यासेज मात्र गर्न सक्छन् । ओके नेटवर्क कनेक्ट भएमा वेवपेजहरु पढ्न, सामाजिक सञ्जाल चलाउन र म्युजिक सुन्न सक्नेछन् ।', 'फास्ट नेटवर्क कनेक्ट भएमा युट्युबलगायतका माध्यमबाट भिडियो हेर्न सकिनेछ । धेरै फास्ट देखाएमा हाइ क्वालिटीका भिडियोहरु हेर्न र अनलाइनमा सबैथरीका काम गर्न सकिनेछ ।']"
अब फेसबुकले बताइदिनेछ तपाइको आर्थिक हैसियत,"['', 'सामाजिक सञ्जाल फेसबुकले अब प्रयोगकर्ताको आर्थिक अवस्था कुन हैसियतको हो भन्ने कुरा सजिलै बताइदिने भएको छ ।', 'प्रयोगकर्ताको सामाजिक, आर्थिक अवस्थाबारे बताउने प्रविधि ल्याउने तयारीमा फेसबुक लागेको छ ।', 'कम्पनीले प्रयोगकर्ता निम्न, मध्यम वा उच्च कुन वर्गका हुन् भनी बताउने प्रविधिका लागि प्याटेण्ट आवेदन दिएको बताइएको छ । फेसबुकले व्यक्तिको शिक्षा, घरजग्गा लगायत सम्पत्तिको स्वामित्व र इन्टरनेट प्रयोगजस्ता व्यक्तिगत तथ्यांक संकलन गरेर उसको सामाजिक आर्थिक स्तरबारे अनुमान गर्ने प्रणाली बनाउन चाहेको प्याटेण्टमा उल्लेख गरिएको छ ।', '‘प्रयोगकर्ताको आर्थिक अवस्थाबारे अनुमान लगाएर फेसबुकले थर्ड पार्टीलाई लक्षित प्रयोगकर्तामाझ प्रायोजित कण्टेन्ट प्रस्तुत गर्न सहयोग गर्नेछ,’ प्याटेण्टमा भनिएको छ ।', 'यसो गर्दा थर्ड पार्टीले आफ्ना उत्पादन र सेवाको प्रबर्द्धन थप प्रभावकारी ढंगले गर्न सक्ने फेसबुकले बताएको छ ।', 'फेसबुकले सुरुमा प्रयोगकर्तालाई उसको उमेर सोध्ने छ । त्यसपछि उमेरसमूह अनुसारका अन्य प्रश्नहरु पनि सोध्ने छ, जसले उसको आर्थिक हैसियत बताउन मद्दत गर्नेछन् ।', 'जस्तो कि, २० देखि ३० बर्षको उमेरको मान्छेलाई सोधिने छ, उसले कतिवटा इन्टरनेट डिभाइसहरु प्रयोग गर्छ ? अनि ३० देखि ४० बर्षकोलाई सोधिने छ, उसँग कुनै घरको स्वामित्व छ कि छैन ?', 'यसबाहेक फेसबुकले प्रयोगकर्ताको यात्रा इतिहास, इन्टरनेट जडित ग्याजेटको स्वामित्व, उसको शिक्षाको अबस्था लगायतका अन्य बिषयहरु पनि ट्रयाक गर्नेछ, जसको मद्दतबाट प्रयोगकर्ताको आर्थिक हैसियत थाहा पाउन सजिलो हुने छ ।', 'अनौठो के छ भने, फेसबुकले प्रयोगकर्ताको आर्थिक हैसियत थाहा पाउन सिधै तपाईको आम्दानी कति छ भनेर सोध्नेछैन । यस्तो प्रश्न सोध्दा प्रयोगकर्ताले अप्ठेरो महसुस गर्ने र सही जवाफ नदिन सक्ने भन्दै उसले अन्य विधिबाटै आम्दानी अनुमान गर्ने छ ।', 'यसरी संकलित डाटाका आधारमा फेसबुकले तपाइ निम्न, मध्यम वा उच्च कुन बर्गको हो भनि बर्गिकरण गर्ने छ । यस्तो डाटाका आधारमा उसले बिज्ञापनदाताको प्रचार सामाग्री कसलाई देखाउने भन्ने निक्र्यौल गर्ने छ ।', '– डेलिमेलबाट']"
ह्वाट्सएपका प्रयोगकर्ता डेढ अर्ब नाघे,"['लोकप्रिय मोबाइल च्याट एप ह्वाट्सएपका मासिक सक्रिय प्रयोगकर्ताको संख्या १ अर्ब ५० करोड नाघेको छ ।', 'ह्वाट्सएपमा दैनिक ५० अर्ब म्यासेज आदान प्रदान हुने गरेको पनि तथ्यांकले देखाएको छ ।', 'फेसबुकका सिइओ मार्क जुकरबर्गले बिहिबार यस्तो घोषणा गरे ।', 'फेसबुक स्वामित्वको ह्वाट्सएपको सन् २०१७ को चौथो त्रैमासिकको वित्तिय विवरण सार्वजनि गर्ने क्रममा उनले यस्तो खुलासा गरेका हुन्।', 'गत जुलाईको तथ्यांक अनुसार फेसबुकका मासिक सक्रिय प्रयोगकर्ताको संख्इा १ अर्ब ३० करोड थियो ।', 'साथै उनले फेसबुककै स्वामित्ववाला इस्टाग्राम अहिले सबैभन्दा धेरै स्टोरी शेयर गरिने लोकप्रिय प्रडक्ट बनेको छ भने ह्वाट्सएप दोश्रो स्थानमा रहेको छ ।', 'टेकक्रन्च वेबसाइटका अनुसार स्न्याच्याटका १७ करोड ८० लाख प्रयोगकर्ताको तुलनामा इन्स्टाग्राम स्टोरिज तथा ह्वाट्सएप फिचरको दैनिक प्रयोग गर्ने सक्रिय प्रयोगकर्ता ३० करोड भन्दा बढि पुगेका छन् ।', 'फेसबुकले सन् २०१४ को फेब्रुअरी १९ मा ह्वाट्सएप खरीद गरेको थियो । त्यसबेला ह्वाट्सएप खरीद गर्न फेसबुकले १९ अर्ब डलर खर्चिएको थियो । त्यसबेला ह्वाट्सएपका मासिक सक्रिय प्रयोगकर्ता ४५ करोड थिए ।', 'प्रयोगकर्ताको संख्या निकै उच्चदरमा बढेसँगै अब फेसबुकले ह्वाट्सएपलाई रकम आर्जन माध्यम पनि बनाउन चाहन्छ । यसका लागि उसले ह्वाट्सएपको बिजनेस एप हालै सार्वजनिक गरेको छ । बिजनेस युजर्सका लागि अतिरिक्त वाणिज्य, ग्राहकजन्य र प्रशारण सर्भिसबापत शुल्क लगाउने योजना उसको छ ।', 'एजेन्सी']"
"फेसबुकले जब सोध्यो, ‘तपाईं कोसित सुत्नुहुन्छ ?’","['', 'फेसबुकले एउटा नितान्त व्यक्तिगत प्रश्न सोध्न थालेपछि प्रयोगकर्ताहरु चिढिएका छन् । पछिल्लो समय ल्याइएको ‘डिड यू नो ?’ फिचरमा फेसबुकले सोधेको विवादास्पद प्रश्न हो, ‘तपाईंं कोसँग सुत्ने गर्नुभएको छ ?', 'यो प्रश्नलाई कतिपय प्रयोगकर्ताले ‘घटिया’ संज्ञा दिएका छन् । यस विषयमा टि्वटरमा एकजनाले लेखेका छन्, ‘फेसबुक, मलाई थाहा छ, तिमी ओभरसेयरिङमा विश्वास गर्छौं तर यो त अति धेरै चियोचर्चाे भयो ।’‘आजकल फेसबुकले जान्न चाहेका कुराहरु घटिया र नीच छन्,’ अर्का टि्वटर प्रयोगकर्ताले लेखेका छन् ।', 'यद्यपी फेसबुकले प्रष्ट पारेको छ कि यो प्रश्नको आशय अर्कै थियो, तर शब्दको बनावटले अर्कै अर्थ लाग्न गयो । कम्पनीका अनुसार उसले कोसँग सुतेको भनेर व्यक्तिको कुरा गरेको होइन, कुनै वस्तुको कुरा गरेको हो, जस्तै टेडी वियर वा अरु कुनै नरम खेलौना ।', '‘डिड यू नो फिचरमा सोधिएको प्रश्नले अलिकति भ्रम सिर्जना गरेको हामीलाई लागेको छ । हामीले कल्पना गरेका थियौं कि प्रयोगकर्ताहरुले उनीहरु कस्तो वस्तुलाई अंगालेर सुते भन्ने कुरा सेयर गर्न इच्छुक हुनेछन् । तर विवाद आएपछि हामीले यो प्रश्नलाई हटाइदियौं,’ फेसबुकका एक प्रवक्ताले द इन्डिपेन्डेन्टलाई भने ।', 'सम्बन्धित एक नोटमा डिड यू नो फिचरलाई गत डिसेम्बरमा प्रस्तुत गरिएको थियो । प्रयोगकर्ताहरुलाई बढी भन्दा बढी स्ट्याटस अपडेटका लागि प्रोत्साहित गराउन यो फिचर ल्याइएको हो ।', 'फेसबुकले आफ्नो प्लेटर्फमबाट झुटा समाचारहरुमा अंकुश लगाउने प्रयासमा केन्द्रित रहेका बेला पछिल्लो विवाद आएको हो ।']"
गुगलले प्लेस्टोरबाट हटायो ७ लाख ‘खराब एप्स’,"['गुगलले गत वर्ष ७ लाख एपहरुलाई प्ले स्टोरबाट हटाएको छ । कम्पनीका अनुसार ती एपहरु ‘खराब’ थिए ।', 'प्लेस्टोर लाखौं एपहरुको घर हो जसमध्ये केही राम्रा हुन्छन् भने केही खराब पनि हुन्छन् । गुगलको भाषामा खराब एपहरु ती हुन् जसले प्ले स्टोरको नीति पालना गर्दैनन् ।', '२०१७ मा गुगल प्लेले खराब एप्सहरुविरुद्ध ‘एक्सन’ लिएको गुगलले मंगलबार घोषणा गर्\u200dयो । यसले इम्पर्सोनेसन, इनएप्रोप्रियट कन्टेन्ट र मालवेयरको प्रयोग गरेर खराब एप्सहरु पत्ता लगाएको हो ।', 'गुगुलका अनुसार ७ लाख एप्स र एक लाख डेभलपर्सहरु हटाइएको छ जुन अघिल्लो वर्ष लिइएका एप्सको ७० प्रतिशत हो ।', '‘गत वर्ष प्रयोगकर्ताले खराब एप इन्स्टल गर्न सक्ने खतरालाई हामीले आधाभन्दा कममा झा¥यौं र उनीहरुको डिभाइसलाई हानीकारक तत्वहरुबाट जोगायौ । साथै गुगल प्लेलाई आफ्नो लाभको निम्ति एपको पर्यावरण विगार्न खोज्ने तत्वहरुका लागि चुनौतिपूर्ण स्थान बनायौं,’ आफ्नो ब्लग पोष्टमा गुगलले लेखेको छ ।', 'कम्पनीका अनुसार उसले प्लेस्टोरबाट खराब एपहरु हटाएको मात्र छैन, कसैले इन्स्टल गर्नुभन्दा अगाडि नै तिनीहरुको पहिचान गरेर एक्सन लिएको छ । ९९ प्रशित खराब एपहरुलाई हटाइएको कम्पनीको दावी छ । एकपटक हटाइएका एपहरु फेरि फर्किन नदिइने गरी प्रविधि विकास गरिएको पनि ब्लगमा उल्लेख छ ।', 'खराब एप्सबाट कसरी जोगिने त ?', 'गुगलले ‘गुगल प्ले प्रोटेक्ट’', 'गुगलले प्रयोग\xa0\xa0आफ्ना प्रयोगकर्ता र उनीहरुका डिभाइसलाई खराब एपहरुबाट सुरक्षित राख्न २०१७ मा लन्च गरेको हो, गुगल प्ले प्रोटेक्ट । यो प्ले स्टोरमा आफैं सेट भएको हुन्छ । यसले प्ले स्टोरमा डाउनलोड भएका सबै एप्सको स्क्यान गर्छ ।', 'तपाईंले प्ले स्टो मेनुमा गुगल प्ले प्रोटेक्ट भेटाउन सक्नुहुन्छ । स्क्यानिङ अप्सनलाई अन÷अफ गर्न सकिन्छ र यसलाई आफैंले रिफ्रेस गर्न पनि सकिन्छ । प्ले प्रोटेक्टले स्क्यान भएका एप्स देखाउँछ र अघिल्लो चोटि स्क्यान भएको समय पनि देखाउँछ । अज्ञात एप्सलाई अझ राम्रो पहिचानका लागि गुगलमा पठाउन अर्को उन्नत विकल्प छ ।', 'एपको अनमुतिलाई बुझ्ने', 'एन्ड्रोइड ६.० मार्सम्यालो र त्योभन्दा माथिको अपरेटिङ सिस्टम भएका डिभाइसले एप्सका लागि प्रदान गरिने अनुमतिहरुको व्यवस्थापन गर्न सक्छन् । जब तपाईं प्ले स्टोरबाट एउटा एप डाउनलोड गर्नुुहुन्छ, तपाईंले डेभलपर्सद्वारा अनुरोध गरिएको निश्चित अनुमति प्रदान गर्नुपर्ने हुन्छ । तल स्क्रोल गरेर र ‘डेभलपर’ मा थिचेर प्रत्येक एपका लागि आवश्यक अनुमति चेक गर्न सक्नुहुन्छ ।', 'यसको प्रयोग गर्न थालिसकेपछि तपाईं यी अनुमतिहरुलाई स्वीकार र अस्वीकार गर्न सक्नुुहुन्छ । सेटिङमा गएर एप्स खोल्नुस र प्रत्येक एप खोलेर यसको विवरण हेर्नुस । यहाँ तपाईंले ‘पर्मिसन्स’ भेट्टाउनुहुन्छ, जसलाई एपमा पहुँच दिनका लागि कस्टमाइज गर्न सकिन्छ ।', 'सामान्यतया एपका आवश्यकहरुमा क्यालेन्डर, क्यामरा, कन्ट्याक्ट्सm लोकेसन र माइक्रोफोन पर्छन् । एपले पहुँच प्राप्त गर्न सक्ने हरेक फिचरका लागि अन÷अफ गर्न सकिन्छ । यद्यपि, याद राख्नुस कि यदि अनुमति प्रदान गरिएन भने एपका निश्चित फिचरहरुले काम नगर्न सक्छन् ।', 'नक्कली एप्स चिन्नुस्', 'गुगलको प्ले स्टोरमा नक्कली एप्सहरु भरमार हुन्छन् । गुगलले यी एप्सलाई ‘कपिक्याट्स’ का रुपमा वर्गिकरण गर्छ । प्लेस्टोरमा आमरुपमा पाइने खराब एप्स यिनै कपिक्याट्स हुन् ।', 'कुनै पनि एप डाउनलोड गर्नुभन्दा अगाडि यसको वैधता जाँच गर्नुस । यसका लागि तपाईंले एपको रेटिङ, डाउनलोड गरिएको संख्या र सबैभन्दा महत्वपूर्ण समिक्षा हेर्नुपर्ने हुन्छ । डेभलपर्सहरुले आफ्नो एपलाई सक्कली देखाउन भरिसक्ये प्रयास गरेका हुन्छन् । थप सूचनाका लागि तपाईंले वेवमा गएर वास्तविक लोगो र एपको नाम परिक्षण गर्न सक्नुहुन्छ ।', 'फेक एपभन्दा बाहेक तीभन्दा खतरनाक एपहरु पनि हुन्छन् जसलाई ‘पोटेन्सियल्ली हार्मफुल एप्लिकेसन्स (पीएचए) का रुपमा वर्गिकरण गरिएको छ । तपाईंको स्मार्टफोनमा डाउनलोड भएमा यी एप्से फ्रड एसएमएस पठाउने, ह्याकिङ नगर्ने, ट्रोजन इन्स्टल गर्ने आदि गर्न सक्छन् । गुगल प्ले प्रोटेक्ट लन्च गरेपछि यस्ता एप्स पत्ता लगाउनेउ गुगलको प्रयासले मुर्तरुप लिइरहेको छ ।', 'एजेन्सी']"
फेसबुक र गुगल प्रजातन्त्रका लागि खतरा !,"['फेसबुक र गुगलको इन्टरनेट एकाधिकारले नविन आविष्कारको दिशामा अड्चन पैदा गरेको र सोसल मिडिया कम्पनीहरुले विश्वमा प्रजातन्त्रको कार्यान्वयनमा नकारात्मक असर पूर्याउने एकजना अर्बपति लगानीकर्ताले दाबी गरेका छन् ।', 'स्विजरल्याण्डको डाभोसमा चलिरहेको वर्ल्ड इकोनोमिक फोरममा मन्तव्य दिँदै अर्बपति लगानीकर्ता जर्ज सोरोसले यस्तो बताएका हुन् ।', 'साथै उनले अमेरिकाका ठूला सूचना प्रविधि कम्पनीहरुको दिनगन्ती सुरु भैसकेको पनि जिकिर गरेका छन् ।', 'हंगेरीमा जन्मिएका अमेरिकी अर्बपति सोरोसले भनेका छन्, ‘सोसल मिडिया कम्पनीहरुले मानिसहरुलाई थाहै नदिइकन उनीहरुको सोँचाई र व्यवहारमा प्रभाव पारिरहेका हुन्छन् । यसले प्रजातन्त्रको कार्यान्वयन, खासगरी निर्वाचनको विश्वसनीयतामा नकारात्मक असर पारेको छ ।’', 'सन् २०१६ को अमेरिकी राष्ट्रपतिय चुनावमा रुसी प्रभाव पार्नका लागि फेसबुक र ट्विटर जस्ता सोसल मिडियाको प्रयोग भएको भनी आलोचना भैरहेका बेला अर्बपति सोरोसले यस्तो दाबी गरेका हुन् ।', 'विश्वमा प्रजातन्त्र र मानवअधिकारमा सहयोग गर्नका लागि ओपन सोसाइटी फाउन्डेसन नामक संस्थाको स्थापना समेत गरेका सोरोसले सोसल मिडिया कम्पनीले प्रयोगकर्ताहरुलाई आफुले प्रदान गर्ने सेवाहरुको लतमा फसाउने गरेको पनि उनको आरोप छ ।', '‘सोसल मिडिया साइटहरु निकै हानिकारक छन्, खासगरी किशोर किशोरीहरुका लागि’, उनले भने ।', 'सोसल मिडिया कम्पनीहरुले मानिसलाई उनीहरुको स्वायत्तता त्याग्नका लागि बाध्य पार्ने प्रयास गर्नु सबैभन्दा खतरनाक जोखिम रहेको उनले बताए ।', 'अमेरिकी इन्टरनेट कम्पनीहरुको दबदबा छिटै अन्त्य हुने र नियमन तथा कर प्रणालीको सुदृढीकरणबाट ती नियन्त्रणमा आउने उनको भनाइ छ ।', 'साथै उनले अमेरिकी राष्ट्रपति ट्रम्पको प्रशासन विश्वका लागि खतराको रुपमा रहेको पनि बताएका छन् ।', 'एजेन्सी']"
अब इन्स्टाग्राममा भिडियो कलिङ फिचर,"['पछिल्लो दुई वर्षयता फोटो शेयरिंग एप इन्स्टाग्रामले आफ्ना प्रतिस्पर्धी एप्स तथा वेबसाइटहरुमा भएका जस्तै विभिन्न खाले फिचर्स थप गरिसकेको छ ।', 'फेस फिल्टर्स, २४ आवर्स स्टोरिज, ह्यासट्याग, बुकमार्कजस्ता फिचरहरु सुरुमा इन्स्टाग्राममा थिएनन् र पछिमात्र थप गरिएका हुन् ।', 'आफ्नो प्लाटफर्मलाई अझै प्रयोगकर्तामैत्री बनाउन र प्रयोगकर्तालाई बढि भन्दा बढि सुविधा प्रदान गर्नका लागि इन्स्टाग्रामले छिटै नै भिडियो कलिंग फिचर ल्याउने तयारी गरिरहेको बताइएको छ ।', 'रिपोर्ट अनुसार इन्स्टाग्रामले भिडियो कलिंग फिचरमा काम गरिरहेको छ र अहिले यसको परीक्षण चलिरहेको छ । समाचार अनुसार पर्सनल च्याटका माध्यमबाट जब दुईजना प्रयोगकर्ता एक्टिभ हुन्छन् तब यस फिचरको प्रयोग गर्न सकिनेछ । केही महिना भित्रमा आइओएस र एन्ड्रोइड दुबै प्लाटफर्ममा यो उपलब्ध हुने बताइएको छ ।', 'यद्यपि इन्स्टाग्रामले पनि यो हल्लाको पुष्टि गरेको छैन र अन्दाज र अफवाहमाथि कुनै टिप्पणी नगर्ने बताएको छ।', 'फेसबुक स्वामित्वको इन्स्टाग्रामले हालै इन्स्टाग्राम स्टोरिजमा जिआइएफ सपोर्ट लञ्च गरेको थियो । प्रयोगकर्ताले इन्स्टाग्राममा ह्वाट्सएप र फेसबुकमा जस्तै डाटाबेसबाट जिआइएफ सर्च गर्न सक्दछन् ।', 'एजेन्सीको सहयोगमा']"
फेसबुकको रङ निलो किन ? यी हुन् केही रोचक तथ्यहरु,"['विश्वमा पौने दुई अर्बभन्दा धेरै प्रयोगकर्ता रहेको फेसबुकको लोगो तथा साइट नै किन निलो रङको होला ? फेसबुकमा कसैले पनि ब्लक गर्न नसक्ने व्यक्ति को हुन् । कुनैपनि व्यक्तिको मृत्युपछि उसको फेसबुक अकाउन्ट के हुन्छ ? यस्ता धेरै जिज्ञासाहरुको जवाफ जान्ने चाहना सबै फेसबुक प्रयोगकर्ताको हुन्छ । फेसबुकबारेका यस्तै सातवटा रोचक तथ्य यस्ता छन्ः', '१.फेसबुकको रङ किलो निलो हुन्छ ? कहिल्यै सोच्नुभएको छ ? वास्तवमा फेसबुकका संस्थापक मार्क जुकरबर्गलाई कलर ब्लाइन्डनेस छ र उनले सबैभन्दा राम्रोसँग देख्न सक्ने रङ भनेकै निलो रङ हो । सोही कारण जुकरबर्ग र उनका साथीहरुले फेसबुकको डिजाइन गर्दा नै निलो रङको बनाएका थिए ।', '२. फेसबुकमा एकजना यस्ता व्यक्ति छन् जसलाई कहिल्यैपनि ब्ल्क गर्न सकिँदैन । हो, फेसबुक संस्थापक मार्क जुकरबर्गलाई फेसबुकमा कसैले पनि ब्लक गर्न सक्दैन ।', '३. फेसबुकका झण्डै दुई अर्ब प्रयोगकर्ता छन् । तर चीन, इरान र उत्तर कोरिया सहितका केही देशमा चाहिँ फेसबुक प्रतिबन्धित छ ।', '४. यदि तपाइँले चिनेको कोही मानिसको मृत्यु भयो भने तपाइँले यसबारेमा फेसबुकमा रिपोर्ट गर्न सक्नुहुन्छ । तत् पश्चात फेसबुकले उक्त कुराको विभिन्न तथ्यबाट पुष्टि गरेर मृतक व्यक्तिको प्रोफाइललाई मेमोरलाइज्ड गर्दछ । त्यस अकाउन्ट कोहीपनि मानिसले लगइन गर्न सक्दैन र कुनैपनि परिवर्तन गर्न सकिँदैन ।', '५. फेसबुकमा एउटा फिचर छ, पोक । कसैको प्रोफाइलमा गएर तपाइँ उसलाई पोक गर्न सक्नुहुन्छ । पोकको अर्थ के हो ? तपाइँलाई थाहा छ ? वास्तवमा यसको कुनै अर्थ छैन । फेसबुकको पोक फिचरका बारेमा मार्क जुकरबर्गले भनेका छन् कि उनलाई कुनै दिन सोचाई आयो कि फेसबुकमा कुनै पनि अर्थ नभएको एउटा फिचर राख्ने । यो केवल रमाइलोका लागि हो ।', '६.फेसबुकमा अहिले जुन लाइक अप्सन छ, पहिले यसको नाम AWESOME राखिएको थियो । तर त्यसलाई पछि बदलेर like बनाइयो ।', '७. फेसबुकको लतले रोगको रुप लिँदै जान्छ । जसलाई फेसबुक एडिक्सन डिसअर्डर अर्थात् एफएडी भनिन्छ । दुनियामा करोडौँ मानिस एफएडीबाट ग्रसित छन् ।', 'एजेन्सी']"
"अनलाइनमा किनियो आइफोन, घरमा डेलिभरी भयो लुगा धुने साबुन !","['२२ माघ, काठमाडौं । आजभोलि अनलाइन शपिङको जमाना छ । किनमेलको लागि बाहिर जाँदा समयको बर्बाद र शारीरिक कष्ट पनि हुने भएकाले नेपालमा पनि अनलाइनमार्फत् शपिङ गर्नेहरुको संख्या बढ्दै गएको छ ।', 'घरमै बसीबसी अर्डर गरेको सामान घरमै आइपुग्छ भने किन घुम्नु बजार-बजार ? यस्तै सोचेर एक व्यक्तिले अनलाइनमार्फत् आईफोन अर्डर गरे । तर घरमा डेलिभरी भयो लुगाधुने साबुन ।', 'यस्तो घटना नेपालमा भएको भने होइन । भारतको मुम्बईमा भएको हो । २६ वर्षीय एक सफ्टवेयर इन्जिनियरले अनलाइन शपिङ साइट फ्लिपकार्ट मार्फत् आइफोन-८ अर्डर गरेका थिए । त्यसको लागि पैसा पनि अनलाइनमार्फत् नै भुक्तानी गरे । तर, घरमा आइदियो आइफोनको सट्टा लुगा धुने साबुन ।', 'तबरेज मेहबुब नाग्रलीका अनुसार उनले आईफोन-८ को लागि ५५ हजार रुपैयाँ अनलाइनमार्फत् नै भुक्तानी गरेका थिए । तर जनवरी २२ तारिकमा पानभेलस्थित निवासमा डिटर्जेन्ट साबुन डेलिभरी भएको दावी उनको छ ।', 'उनले आफूलाई ठगेको भन्दै फ्लिपकार्टविरुद्ध मुम्बईको बिकुला प्रहरीमा उजुरी दिएका छन् ।', 'बिकुला प्रहरी स्टेशनका वरिष्ठ प्रहरी निरीक्षक अविनाश शिंगटेले भनेका छन्, ‘फ्लिपकार्टले धोका दिएको र अपराध गरेको भन्दै उजुरी दर्ता गराएका छन् ।’', 'फ्लिपकार्टका प्रवक्ताले भने यस विषयमा अनुसन्धान गरिरहेकोभारतीय समाचार एजेन्सी पीटीआईलाई बताएका छन् ।']"
"सामसुङले ल्याउँदैछ ग्यालेक्सी एस ९, यस्ता हुनेछन् फिचर","['', 'सामसुङले एस सेरिजको नयाँ प्रिमियम स्मार्टफोन ‘ग्यालेक्सी एस ९’ यसै महिना सार्वजनिक गर्ने भएको छ ।', 'सामसुङले हरेक बर्ष फेब्रुअरीमा एस सेरिजका स्मार्टफोन सार्वजनिक गर्दै आएकोमा यसपटक ग्यालेक्सी एस ८ को अपग्रेडेड भर्सन एस ९ सार्वजनिक गर्न लागेको हो ।', 'कम्पनीले मिडिया हाउसहरुमा पठाएको निमन्त्रणा पत्रमा ‘९’ उल्लेख गरिएको छ, जसले गर्दा सहज अनुमान गर्न सकिन्छ कि उसले ‘ग्यालेक्सी एस ९’ सार्वजनिक गर्दै छ । यद्यपी कम्पनीले यसको नामबारे आधिकारिक रुपमा बताएको छैन ।', 'तर, हालै सार्वजनिक भएको एक भिडियोमा यसको रिलिज डेट, यसका फिचर र फोनको साइजबारे उल्लेख गरिएको छ ।', '', 'उक्त भिडियो अनुसार फेब्रुअरी २५ तारिखमा नयाँ फोन सार्वजनिक हुँदै छ । स्पेनको बार्सिलोमा हुने मोवाइल वर्ल्ड कंग्रेसमा सार्वजनिक गर्न लागेको हो ।', 'तर यो ग्राहकको हातमा कहिले आइपुग्छ भन्ने यकिन छैन । यद्यपी मार्च १ देखि अगि्रम बुकिङ खुला हुने र मार्चको मध्यदेखि ग्राहकको हातमा पुग्ने सञ्चारमाध्यमहरुको दावी छ ।', 'यस्ता हुनेछन् फिचर', '', 'ग्यालेक्सी एस ९ मा डिस्प्ले साइज ५.८ इन्च रहेको छ भने र्\u200dयाम ४ जिबी, स्टोरेज ६४ र १२८ जिबीमा उपलब्ध छ । फ्रन्ट क्यामेरा ८ मेगापिक्सेल र रियर क्यामेरा १२ मेगा पिक्सलको रहने छ । यसमा वायरलेस चार्जिङ, वाटरप्रुफ र फिंगर प्रिन्ट स्क्यानर जस्ता बिशेषता पनि छन् ।', 'यसको अनुमानित मूल्य ७२५ अमेरिकी डलर रहेको छ ।']"
"अनलाइन सपिङमा प्रयोग नगर्नुस् डेविट कार्ड, कारण यस्तो छ","['पछिल्ला दिनमा नेपालमा पनि बिस्तारै अनलाइन सपिङको प्रचलन बढ्दै गइरहेको छ । यसका धेरै फाइदाहरु पनि छन् । जस्तै, राम्रो छुट पाइन्छ, धेरै उत्पादनहरुबाट छनोट गर्न सकिन्छ, सामान घरमै आइपुग्छ आदि ।', 'सायद तपाईंसँग पनि अनलाइन सपिङको अनुभव होला । तर, अनलाइन सपिङ गरेपछि तपाईं कसरी भुक्तानी गर्नुहुन्छ ? नगद वा कार्डबाट ? यदि कार्डबाट गर्नुहुन्छ भने डेबिट कार्ड वा क्रेडिट कार्डबाट ? यदि डेबिट कार्डबाट भुक्तानी गर्दै आउनुभएको छ भने आइन्दा यसो गर्न छोड्नुस ।', 'अनलाइनबाट सामान किन्दा कहिल्यै पनि डेबिट कार्ड प्रयोग गर्नु हुँदैन । यसको अर्थ यो होइन कि अनलाइन सपिङ असुरक्षित छ । खासमा प्रत्यक्ष बजारमा पुगेर गरिने नियमित सपिङभन्दा यो अझै सुरक्षित छ । तर, यस्तो नियमित सपिङ पनि डेबिट कार्डबाट गर्नुहुन्न । किन त ?', 'अनलाइन वा अफलाइन सपिङमा डेबिट कार्ड प्रयोग गर्न नहुने दुई प्रमुख कारणहरु छन् ।', 'पहिलो कारण', 'डेबिट कार्ड र क्रेडिट कार्ड दुवैले इ-ट्रान्जेक्सन प्रयोग गर्दै सामान खरिद गर्न सक्षम बनाउछन् । क्रेडिट कार्डमा तपाईंले कति खर्च गर्न सक्नुहुन्छ भन्ने सीमा हुन्छ । डेबिट कार्डमा यस्तो सीमा हुँदैन । यदि तपाईंसँग बैंकमा पैसा छ भने डेबिट कार्डको प्रयोगले खर्च गर्न सक्नुहुन्छ ।', 'यसको अर्थ के हो भने यदि तपाईंको डेबिट कार्ड ह्याक भयो भने बैंकमा भएको सबै पैसा तपाईंले गुमाउन सक्नुहुन्छ । तर, क्रेडिट कार्ड ह्याक भयो भने बढि से बढि तपाईंसँग उपलब्ध ‘क्रेडिट’ गुम्न सक्छ ।', 'दोस्रो कारण', 'क्रेडिट कार्डमा तपाईंलाई उपलब्ध पैसा तपाईंको होइन । जब तपाईं क्रेडिट कार्ड प्रयोग गरेर पैसा खर्च गर्नुहुन्छ, तपाईं बैंकको पैसा खर्च गरिरहनु भएको हुन्छ (यद्यपि, तपाईंले खरिद गरिसकेपछि यो तपाईंको दायित्व बन्न जान्छ र तपाईंले चुक्ता गर्नुपर्ने हुन्छ जसमा बैंकले तपाईंलाई अरु शुल्क र ब्याज पनि थप्न सक्छ) । यसले तपाईंलाई ठगीबाट एक किसिमले संरक्षण गर्छ ।', 'यदि तपाईंको क्रेडिट कार्ड ह्याक भयो वा तपाईंको अनुमतिबेगर प्रयोग भयो भने त्यसपछिको ठगीलाई रोक्ने जिम्मेवारी तपाईंको होइन बैंकको हुन्छ । यदि तपाईंको कार्ड दुरुपयोग भयो भने तपाईं बैंकलाई भन्न सक्नुहुन्छ कि तपाईं ठगीमा पर्नुभयो र यसका लागि तपाईं जिम्मेवार हुनुहुन्न । अधिकांस घटनामा बैंकहरुले कारोबारको अनुसन्धान गर्छन् र जब उनीहरुले तपाईंले सत्य बोल्नुभएको छ भन्ने पत्ता लगाउँछन्, ठगी भएको रकम तपाईंबाट असुल्दैनन् ।', 'डेबिट कार्ड ठगी हुँदा पनि तपाईंले बैंकलाई आफ्नो कार्डको दुरुपयोगबारे भन्न सक्नुहुन्छ र तपाईंले आफ्नो पैसा फिर्ता पाउन पनि सम्भव छ । तर डेबिट कार्ड दुरुपयोग र क्रेडिट कार्ड दुरुपयोगबाट हुने ठगी बीचमा भिन्नता के छ भने अघिल्लोको हकमा तपाईर्ले पहिले पैसा गुमाउनु हुन्छ र पछि बैंक तपाईंको कुरामा सहमत भयो भने मात्रै गुमाएको पैसा फिर्ता पाउनुहुन्छ । दोस्रोको हकमा तपाईंले सुरुमा कुनै पैसा गुमाउनुुहुन्न । यदि बैंकले तपाईंले गरेको दावीलाई अस्वीकार गर्न र तपाईंलाई पैसा पैसा तिर्न लगाउन भने सक्छ ।', 'अर्को शब्दमा जब तपाईं डेबिट कार्ड प्रयोग गरेर पैसा खर्च गर्नुहुन्छ, तुरुन्तै तपाईंको पैसा जान्छ । बैंक एकाउन्टबाट तपाईंले खर्च गरेको पैसा तत्कालै घट्छ । तर, क्रेडिट कार्ड फरक हुन्छ । यहाँ पनि पैसा जान्छ तर तपाईंले गरेको कारोवार र तपाईंले पैसा तिर्नुपर्ने समयबीच अन्तराल हुन्छ, जुन प्राय क्रेडिट कार्ड बिलिङ साइकलको अन्त्यमा हुन्छ ।']"
"फोरजी फिचर भएको नोकिया ३३१० सार्वजनिक, यी छन् फिचर्स","['एचएमडी ग्लोबलले चीनमा नोकिया ३३१० को फोरजी भेरिएन्ट लञ्च गरेको छ ।', 'नयाँ फिचरयुक्त यस फोनमा २.४ इन्चको QVGA डिस्प्ले रहेको छ जसको रिजोलुसन ३२० गुणा २४० पिक्सेल रहेको छ ।', 'मोबाइल फोनमा २५६ एमबी र्याम तथा ५१२ एमबीको स्टोरेज रहेको छ । जसलाई माइक्रो एसडी कार्डको सहायताले ६४ जिबीसम्म बढाउन सकिन्छ ।', 'यो फोन YunOS एन्ड्रोइड अपरेटिंग सिस्टमबाट चल्दछ ।', 'क्यामराको कुरा गर्दा यसमा एलइडी फ्लासयुक्त २ मेगापिक्सेलको क्यामरा रहेको छ ।', 'निलो र कालो गरी दुई रङमा फोन उपलब्ध छ । यसमा १२०० मिलिएम्पिएर आवरको ब्याट्री रहेको छ, जसले पाँच घण्टाको टकटाइम दिन्छ । कनेक्टिभिटीका लागि यसमा फोर जी VoLTe\xa0, वाइफाइ, ब्लुटुथ, माइक्रोयुएसबीका साथै एफएम रेडियो र ३.५ एमएम हेडफोन ज्याक दिइएको छ ।', 'स्मरणरहोस्, कम्पनीले गत वर्ष नोकिया ३३१० को टू जी र थ्री जी मोडेल पेश गरेको थियो । आसन्न मोबाइल वर्ल्ड कंग्रेसका बेला फोरजी युक्त नोकिया ३३१० चीनबाहेकका विश्व बजारमा कहिले पठाउने विषयमा एचएमडी ग्लोबलले घोषणा गर्नसक्ने बताइएको छ ।', 'एजेन्सी']"
एप्पलले यो वर्ष तीनवटा नयाँ आइफोन ल्याउने,"['यो वर्ष सन् २०१८ मा एप्पलले तीनवटा नयाँ आइफोन रिलिज गर्ने दाबी गरिएको छ ।', 'केजिआई सेक्योरिटिजका विश्लेषक मिंग ची कुओले यस्तो दाबी गरेका हुन् । एप्पल सम्बन्धी निकै प्रभावकारी विश्लेषण तथा भविष्यवाणी गर्नमा चिनिएका कुओले तयार पारेको नयाँ रिसर्च नोटमा यस्तो दाबी गरेका हुन् ।', 'म्याक र्युमर्स वेबसाइटले कुओको रिसर्च नोट प्राप्त गरेको छ । कुओको रिलिज नोट अनुसार एप्पलले यस वर्ष सार्वजनिक गर्ने तिन नयाँ आइफोन यस्ता हुनेछन्:', '६.१ इन्चको एलसिडी डिस्प्ले सहितको आइफोन । यसमा फूल स्क्रिन डिस्प्ले हुनुका साथै ट्रु डेप्थ सेन्सर हुनेछ । यसमा आइफोन एक्समा भएको जस्तै थ्री डी सेन्सिङ टेक्नोलोजी र एनिमोजी सपोर्ट सिस्टम पनि रहनेछ । यो आइफोन आयतकार हुने बताइएको छ । यस आइफोनका मूख्य एसेम्ब्लर्समा ताइबानी कम्पनीहरु पेगाट्रन, फक्सकोन र विस्ट्रोन हुने बताइएको छ ।', 'जापान डिस्प्ले यस आइफोनको एलसिडी डिस्प्लेको मूख्य उत्पादक हुनेछ । यस आइफोनले कम्पनीले फूल एक्टिभ एलसिडी टेक्नोलोजी सपोर्ट गर्ने बताइएको छ, जुन अत्याधुनिक एलसिडी टेक्नोलोजी हो । एलसिडी डिस्प्लेमा २१६० गुणा १०८० पिक्सेलको रिजोलुसन हुनेछ ।', 'ओएलइडी डिस्प्लेको साटो फूल एलसिडी डिस्प्लेको प्रयोगका कारण आइफोनको मूल्य तुलनात्मक रुपमा कम हुने दाबी गरिएको छ । साथै स्टेनलेस स्टिलको साटो आल्मुनियमको फ्रेम हुनेछ र क्यामरा पनि सिंगल लेन्स हुनेछ ।', 'आइफोन एक्सको नयाँ संस्करण र आइफोन एक्स प्लस', 'एप्पलले थप दुई नयाँ आइफोन पनि ल्याउनेछ । त्यसमा नयाँ पुस्ताको आइफोन एक्स र आइफोन एक्स प्लस रहनेछन् ।', 'दुबै आइफोनमा ४ जिबीको र्याम हुनेछ । आइफोन एक्स प्लस उच्च ब्याट्री क्षमता अर्थात् ३३०० देखि ३४०० मिलि एम्पियर आवरको हुनेछ । यी आइफोनमा दुई ब्याट्री सेल हुनेछन् ।', 'केही समयअघि मात्र कुओले एक रिपोर्ट मार्फत यस वर्ष नै एप्पलले आइफोन एक्सको उत्पादन बन्द गर्ने दाबी गरिसकेका छन् । त्यसको साटोमा एप्पलले आइफोन एक्सका दुई नयाँ संस्करणका साथै ६.१ इन्चको अर्को आइफोन गरी एकैवर्ष तिनवटा आइफोनका साथ बजार तताउने विश्लेषण गरिएको छ ।', 'एजेन्सीको सहयोगमा']"
फेसबुककी कार्यकारीलाई निको नहुने क्यान्सर,"['सोसल मिडिया कम्पनी फेसबुककी बेलायतस्थित एकजना कार्यकारीलाई निको नहुने क्यान्सर रोग लागेको खुलासा भएको छ ।', 'फेसबुकको युरोप, मध्यपूर्व तथा अफ्रिका शाखाको उपाध्यक्ष रहेकी लेडी मेन्डेल्सनले आफूलाई फोलिक्युलर लिम्फोमा भनिने रक्तक्यान्सर लागेको खुलासा गरेकी हुन् ।', 'आफूलाई क्यान्सर लागेको कुरा आफ्ना सन्तानलाई बताउनुु आफूलाई अहिलेसम्मकै अप्ठेरो लागेको उनले बताएकी छिन् ।', 'फोलिक्यूलर लिम्फोमा ढिलोगरी विस्तार हुने क्यान्सर हो, जुन निको हुँदैन । यद्यपि, उपचार गरी बिरामीहरु केही वर्षसम्म बाँच्न भने सक्दछन् ।', 'लेडीले अब आफूले यो रोगको बारेमा फेसबुक पेजमार्फत जनचेतना जगाउने कार्यमा लाग्ने पनि बताएकी छन् ।', 'अष्ट्रेलियाका निकी ग्रिनहाल्गले उक्त फेसबुक पेज बनाएका थिए र अहिले लेडी पनि उक्त पेजको को एडमिनिस्ट्रेटर बनेकी छिन् ।', 'एजेन्सी']"
"चीनको स्मार्टफोन बजारः ओप्पो पहिलो, एप्पल दोस्रो, सामसुङ टप टेनमा पनि परेन","['चीनको स्मार्टफोन बजारमा घरेलु कम्पनी ओप्पोले पहिलो स्थान ओगटेको छ । सन् २०१७ मा बढी बिक्री भएका १० मोबाइलको सूचीमा ९ वटा घरेलु ब्रान्ड छन् ।', 'दोस्रो स्थानमा रहेको एप्पल टप टेनमा पर्ने एक मात्र विदेशी कम्पनी हो । आइफोन ७ प्लसले विश्वको सबैभन्दा ठूलो स्मार्टफोन बजारमा २.८ प्रतिशत बजार हिस्साओगटेको काउन्टरप्वाइन्ट रिसर्चले जनाएको छ । एप्पलको ठूलो स्क्रिनवाला फोनले ओप्पो आर९एसलाई पछ्याएको छ, जसको बजार हिस्सा ३ प्रतिशत रहेको छ ।', 'सन् २०१६ को सेप्टेम्बरमा बजारमा आएको एप्पलको आइफोन ७ ले २०१७ को पहिलो अर्धवार्षिकमा राम्रो गर्याे\xa0 र त्यसपछि मूल्य कटौती गरेर चीनको बजारबाट फाइदा लियाे । १ सय २८ जीबी हार्ड ड्राइभसहितको आइफोन ७ प्लसको मूल्य १६ प्रतिशतको हाराहारीमा कटौती गरिएको थियो ।', 'सानो स्क्रिनको आइफोन ७ चीनमा २.४ प्रतिशत बजारहिस्सासहित पाचौं बेस्ट सेलिङ मोबाइल बनेको थियो ।', '‘आइफोन ७ लेभन्दा आइफोन ७ प्लसले राम्रो गर्नुको अर्थ चीनको बजारमा मूल्यले मात्रै ठूलो महत्वज राख्दैन भन्ने हो,’ काउन्टरप्वाइन्टका प्रवक्ताले भनेका छन् ।', 'टप ५ मा परेका अन्य फोनहरुमा भिभोको एक्स ९ र ओप्पो ए५७ रहेका छन् ।', 'एप्पलले विगत दुई वर्षयता चीनमा कठिन संघर्ष गरिरहेको थियो । तर, पछिल्लो नतिजाले उसको बजार निकै सुध्रिएको देखाउँछ । चीनमा यसको इयर टु इयर ग्रोथ १२ प्रतिशत रहेको छ ।', 'चीन अत्यन्तै प्रतिस्पर्धात्मक स्मार्टफोन बजार हो जहाँ सामसुङले आफ्नो वर्चश्व कायम गर्दै आएको थियो । तर, अहिले यो बजारमा स्थानीय कम्पनीहरुकै हालिमुाहली छ । सन् २०१७ को तेस्रो चौमासिकमा हुवाईले १९.४ प्रतिशत बजार हिस्सा ओगटेको थियो भने त्इसपछि ओप्पो, भिभो र शाओमी रहेका छन् ।', 'चीनमा २०१७ मा सबैभन्दा बढि बिक्री भएका मोबाइलः– ओप्पो आर९एस– आइफोन ७ प्लस– भिभो एक्स९– ओप्पो ए५७– भिभो वाई६६– होनर८ लाइट– शाओमी रेड एमआइ नोट ४ एक्स– होनर इन्जोई ६ एक्स']"
क्लासिकटेकको नयाँ इन्टरनेट अफर ‘सित्तैमा’,"['क्लासिकटेकले नयाँ इन्टरनेट अफर बजारमा ल्याएको छ । क्लासिकटेकले ‘सित्तैममा’ अफर बजारमा ल्याएको हो ।', '‘सित्तैमा’ अफर अन्तर्गत क्लास्सिकटेकले वार्षिक ग्राहकलाई जडान खर्च, वाइफ़ाइ राउटर र फाइबर केबलका सम्पूर्ण खर्च सित्तैमा उपलब्ध गराउने भएको छ ।', '१२ एमबीपीएस इन्टरनेटप्रति महिना ७७७ रुपैयाँमा, १८ एमबीपीएस ९९९ रुपैयाँमा, ३० एमबीपीएस १,०९९ रुपैयाँमा र ६० एमबीपीएस १,१९९ रुपैयाँमा प्रतिमहिनाको दरले उपलब्ध गराउने भएको छ ।', 'यो नेपालकै सस्तो र गुणस्तरीय सेवा भएको कम्पनीको दावी छ । साथै आफ्ना आफन्त र साथीभाइलार्इ यस सेवाको रिफर गराएमा दुवैले एक-एक महिनाको सित्तैमा इन्टरनेट सेवा पाउने अफर पनि ल्याएको छ ।', 'क्लासिटेकले बिगत ८ वर्षदेखि इन्टरनेट तथा इनट्रानेट र अर्इसीटी सम्बन्धी सेवा प्रदान गर्दै आएको छ ।', 'इन्टरनेट प्रदायक कम्पनी क्लासिकटेकले नेपालको ७२ जिल्लामा आफ्नो सेवा बिस्तार गरिसकेको छ । हाल १८ स्थानमा आफ्ना शाखा स्थापना गरिसकेको यस कम्पनीमा प्रत्यक्ष र अप्रत्यक्ष गरी ७५० भन्दा बढी कर्मचारी आबद्ध छन भने ३५ हजारभन्दा बढी ग्राहकलाई सेवा प्रदान गर्दै आएको छ ।', 'विश्वकै उत्कृष्ट जि. पोन प्रबिधिमा आधारित फाइबर टू द होम सेवाको माध्यमबाट इन्टरनेट सेवा नेपालका मुख्य शहरहरुमा उपलब्ध गराइसकेको छ ।']"
नेपाली बजारमा सामसङ ग्यालेक्सी ट्याब ए ७.०,"['२३ माघ, काठमाडौं । नेपालको सबैभन्दा ठूलो एवं विश्वासिलो इलेक्ट्रोनिक्स ब्राण्ड सामसङले ट्याव ए नेपाली बजारमा ल्याएको छ । यो मनोरञ्जनको लागि उत्कृष्ट बन्ने दाबी कम्पनीको छ ।', 'ग्यालेक्सी ट्याब ए पूर्ण रुपमा इन्टरटेनमेन्ट डिभाइस हो । फोरजीको साथ परिस्कृत गरिएको उच्चस्तरीय डिस्प्ले तथा उत्कृष्ट ब्याटि्रको क्षमताले गर्दा यसले इन्टरटेनमेन्टको लागि सम्पूर्ण आवश्यकता पूरा गर्ने छ ।', 'आकर्षक स्लीम डिजाइन, राउन्ड एज तथा ननस्लिप प्याटर्नले गर्दा यो प्रयोग गर्न सहज छ । यसलाई जस्तो सुकै अवस्थामा पनि एक हातमा सहजै लिन सकिन्छ । एच डि डिस्प्लेको करणले उत्कृष्ट दृश्यको अनुभव प्राप्त हुने छ । यो आफैमा एक पावर हाउस हो यसमा लामो समयसम्म चल्ने ४००० एमएएच व्याट्री राखिएको छ, जसले भिडियो प्ले व्याक प्रयोग गर्दा पनि ९ घण्टसम्म निरन्तर चलाउन सकिन्छ ।', 'सामसङ नेपालका प्रमुख प्रणय रत्न स्थापितले भने, ‘हामीले उपभोक्ताद्वारा प्राप्त भएको कयौं फिडब्याकहरुलाई ध्यानपूर्वक मनन गरी उपभोक्ताहरुका चाहना एवं आवश्यकतालाई पूरा गर्ने खालको उपकरण तयार गर्नमा केन्द्रित छौं । ग्यालेक्सी ट्याव ए मासुधारिएको शानदार डिस्प्ले, पावरफुल परफर्मेन्स तथा मल्टीमिडिया एक्स्पीरियन्सको राम्रो समिश्रण रहेको छ । यो क्वालिटि इन्टरटेनमेन्ट एक्सपिरियन्स खोज्ने ग्राहकहरुका लागि उत्कृष्ट छ ।’', 'यो ट्याबमा “किड्स मोड” को सुविधा उपलब्ध रहेको छ, यो एउटा यस्तो डिजिटल प्ले ग्राउन्ट हो जुन पूर्ण रुपमा सुरक्षित छ र किड्स मोडमा अविभावक तथा बच्चाहरुको लागि एक लाइब्रेरी रहेको छ, जुन एजुकेशनले गेमहरुद्वारा सुसज्जित छ ।', 'यो फोनलाई कुनै निश्चित समय सम्मको लागि वा कुनै यापलाई नियन्त्रित गर्न सकिन्छ । यसरी अभिभावकले आफ्ना बालबच्चाहरुलाई खास विषयमा केन्दि्रत राख्न सक्नुहुन्छ । साथै एपमा विताउने समयको निर्धारण पनि सहजै गर्न सकिन्छ ।', '१.५ गिगाहर्ज को क्वाड कोर प्रोसेसर, १.५ जीबीको र्\u200dयाम तथा ८ जिबिको इन्टरनल मेमोरि ( माइक्रो एसडी कार्डको प्रयोग गरी २०० जीबीसम्म बढाउन सकिने) ५ मेगा पिक्सलको ए एफ रियर क्यामरा जसले सफा एवम् स्पर्ट फोटो खिच्न सकिन्छ । साथै यसमा २ मेगा पिक्सलको फ्रन्ट क्यामरा रहेको छ ।', 'मूल्य तथा उपलब्धता', 'ग्यालेक्सी ट्याब ए नेपाली बजारमा रु. १५ हजार ९ सयमा उपलब्ध रहेको छ । यसका दुई आकर्षक रंगहरु हृवाइट तथा तथा ब्ल्याक रहेका छन् ।', 'ग्यालेक्सी ट्याब ए नेपाल अधिराज्यभर सामसङका आधिकारिक ब्राण्ड स्टोरहरुमा उपलब्ध रहेको छ ।']"
फेसबुकमा छोराको फोटो नराख्न आमालाई अदालतको आदेश,"['आफ्ना छोराछोरीका अनेक खालका तस्वीरहरु फेसबुकमा अपलोड गरेर फूर्ति लगाउने बाबुआमाहरु धेरै हुन्छन् । छोराछोरीका अनेक सन्दर्भ र पोजका तस्वीरहरु फेसबुकमा शेयर गरिरहँदा बाबुआमाहरुले सन्ततीहरुको स्वीकृति लिन वा उनीहरुलाई मन पर्ने नपर्ने कुरा थाहा पाउन आवश्यक ठान्दैनन् । तर एउटा घटनाले चाहिँ फेसबुकमा आफ्ना छोराछोरीका फोटाहरु अपलोड गरिरहने बाबुआमालाई सतर्क पारेको छ ।', 'एकजना इटालियन महिलालाई अदालतले आफ्नै छोराको तस्वीरमा फेसबुकमा पोष्ट गर्नबाट प्रतिबन्ध लगाएको छ । आफ्नो किशोरावस्थाको छोराका तस्वीरहरु आइन्दा फेसबुकमा पोष्ट नगर्न आदेश दिँदै अदालतले यदि आदेशको अवहेलना गरेमा १० हजार यूरो जरिवाना तिर्नुपर्ने फैसला गरेको हो ।', 'आफ्नो अनुमति वा रुचि विनानै आमाले आफ्ना फोटोहरु फेसबुकमा पोष्ट गर्ने गरेको भन्दै एकजना १६ वर्षे इटालियन युवकले आफ्नै आमा विरुद्ध अदालतमा मुद्दा हालेका थिए ।', 'इटालीको रोमस्थित पारिवारिक अदालतले ती किशोरको पक्षमा फैसला गर्दै आमाका नाममा यस्तो आदेश दिएको हो । आफ्नो लोग्नेसँग डिभोर्स गरिसकेकी ती महिलाले अबदेखि आफ्नै छोराका तस्वीरहरु पनि फेसबुकमा पोष्ट गर्न पाउने छैनन् ।', 'आमाले आफ्ना अनेक खालका तस्वीरहरु फेसबुकमा पोष्ट गरिरहने बानीबाट ती किशोर आजित थिए । यो विषयमा ती महिलाको डिभोर्सको प्रक्रियाका क्रममा पनि उठेको रहेछ ।', 'पारिवारिक अदालतले इटालियन प्रतिलिपि अधिकार कानूनको हवाला दिँदै तस्वीरहरुमा समेत कपिराइट हुने र आमाले छोराको अनुमति विना उसका तस्वीरहरु पोष्ट गर्नु कानूनविपरीत हुने फैसला गरेको छ ।', 'ती आमाले अहिलेसम्म फेसबुकमा अपलोड गरेका आफ्नो छोराका फोटो, भिडियो तथा अन्य पोष्टहरु समेत हटाउनुपर्नेछ । ती महिला र उनका छोराको नाम भने खुलाइएको छैन ।', 'एजेन्सीको सहयोगमा']"
सामसुङलाई धक्काः भारतमा शाओमी बन्यो नम्बर एक,"['सामसुङलाई उछिन्दै शाओमी भारतमा नम्बर १ स्मार्टफोन कम्पनी बनेको छ । ‘चिनियाँ आइफोन’ भनेर चिनिने नयाँ खेलाडी शाओमीले सामसुङलाई ६ वर्षमा पहिलोपटक एक नम्बरबाट हुत्याएको हो ।', 'स्वतन्त्र अनुसन्धान संस्थाहरुका अनुसार सन् २०१७ को अन्तिम त्रैमासिकमा सबैभन्दा बढी साओमीका स्मार्टफोन बिक्री भएका थिए । यस अवधिमा शाओमीको बजार हिस्सा २५ प्रतिशत रहेको छ भने सामसुङको २३ प्रतिशत । त्यसपछि तेस्रो, चौंथो र पाचौं स्थानमा क्रमशः लेनोभो, ओप्पो र भिभो रहेका छन् । यी तीनवटैको बजार हिस्सा ६ प्रतिशतको हाराहारीमा रहेको छ ।', '‘चीनपछि विश्वको दोस्रो ठूलो स्मार्टफोन बजारमा शाओमीको प्रभूत्व कायम हुनुमा यसको बजार विस्तार रणनीति र सस्तो मूल्य प्रमुख कारकतत्व हुन्,’ काउन्टरप्वाइन्ट रिसर्चका तरुण पाठकले भने ।', 'यसैबीच, अर्को रिसर्च फर्म क्यानालिसका अनुसार शिओमीले २०१७ को चौंथो त्रैमासिकमा ८२ लाख स्मार्टफोनहरु बिक्री गरेको छ । जबकि यो अवधिमा सामसुङका ७३ लाख फोन बिक्री भएका छन् । यसले शाओेमीको बजार हिस्सा २७ प्रतिशत र सामसुङको २५ प्रतिशत रहेको अनुमान गरेको छ ।', '‘साओमीको सफलतामा धेरै तत्वहरुले काम गरेका छन् । तर मुख्य कारण भनेको यस कम्पनीको भारतीय ईकाईलाई स्थानीय व्यवसाय सञ्चालन गर्न दिइएको स्वायत्तता हो,’ क्यानालिसका विश्लेषक इशान दत्तले भने ।', 'यसमा कुनै आश्चर्य छैन कि कम मूल्य तर उच्चकोटीको रेडमी नोट ४ जस्ता फोनहरुले शाओमीर्लाइ इन्डियाको नम्बर १ ब्रान्ड बनाएका हुन् । केवल १० हजार भारुमा अलराउन्ड प्याकेज उपलब्ध गराएका यी फोनले आम सर्वसाधरणको बढ्दो रुपमा मन जितिरहेका छन् । भारतमा १५ हजारभन्दा कम मूल्यका फोनले अत्यधिक बजार लिने गरेका छन् ।', 'सामसुङले अनलाइन बिक्रीमा जोड दिने', 'जेसुकै भए पनि सामसुङलाई अहिले नै हल्कारुपले लिन भने मिल्दैन । कम्पनीले सेप्टेम्बरदेखि नोभेम्बरसम्मको अवधिमा आफू नै अग्रणी रहेको दावी गरिरहेको छ ।', 'शाओमीसित टक्कर लिनुपरेपछि सामसुङले नयाँ स्मार्टफोन सिरिज लन्च गर्ने योजना बुनिरहेको छ । यी स्मार्टफोनहरु केही सस्ता र अनलाइन बिक्रीका लागि उपयुक्त हुनेछन् । यसले ५ हजारदेखि १५ हजार भारुसम्मको मोबाइल बजारमा ल्याउन आँटिरहेको बताइएको छ ।', 'अफलाइन बिक्रीमा सामसुङ अहिले पनि निकै अगाडि भए पनि अनलाइनमा भने शाओमीले यसलाई आच्छु आच्छु पारिरहेको छ । काउन्टरप्वाइन्ट र क्यानालिसले प्रकाशित गरेका तथ्यांकले पनि यही देखाउँछन् ।रेडमी नोट ४ ले बजार पिट्योशाओमी रेडमी नोट ४ सन् २०१७ भरी भारतमा सबैभन्दा बेसी बिक्ने स्मार्टफोन बनेको छ । काउन्टरप्वाइन्ट रिसर्चको रिपोर्टमा यो फोन एक नम्बरमा देखिएको हो ।', 'बढी बिक्री भएका फोनको सूचीमा शाओमीका तीन, सामसुङका चार, भिभोका दुई र ओप्पोको एक फोन समावेश छन् । सूचीमा शाओमी रेडमी ४ दोस्रो, सामसुङ ग्यालेक्सी जे २ तेस्रो, ओप्पो ए३७ चौंथो, शाओमी रेडमी४ ए पाचौं, सामसुङ ग्यालेक्सी जे ७ नेक्स्ट छैठौं, सामसुङ ग्यालेक्सी जे ७ प्राइम सातौं, सामसुङ गयालेक्सी जे२ (२०१६) आठौं, भिभो वाई५५एल नवौं र भिभो वाई५३ दशौं नम्बरमा छन् ।']"
वैज्ञानिकले पत्ता लगाए मृत्युको भविष्यवाणी गर्ने प्रविधि,"['', 'आफ्नो मृत्यु कहिले हुन्छ ? कसैलाई थाहा हुँदैन । मृत्युको ठ्याक्कै भविष्यवाणी गर्ने विधि दुनियामा अहिलेसम्म विकास भएको छैन । तर अमेरिकी वैज्ञानिकहरुले भने मृत्युको भविष्यवाणी गर्ने प्रविधिको विकास गरेका छन् ।', 'क्यालिफोर्नियास्थित स्टानफोर्ड विश्वविद्यालयका शोधकर्ताहरुले यस्तो प्रविधिको विकास गरेको दाबी गरेका छन् जसले कुनैप्नि मानिसको मृत्यु कहिले हुन्छ ? भनेर ९० प्रतिशत सम्म सही भविष्यावाणी गर्न सकदछ ।', 'शोधकर्ताहरुका अनुसार यस आर्टिफिसियल इन्टेलिजेन्स प्रविधिको सहायताले कुनैपनि बिरामीको अन्तिम समयलाई पहिले भन्दै धेरै उत्तम बनाउन सकिनेछ ।', 'मानिसको मृत्यु कहिले हुन्छ भन्ने थाहा नहुँदा कुनैपनि बिरामीले अन्तिम समयमा जुन प्रकारको जिवन जिउन चाहेको हुन्छ, त्यो पाउँदैन ।', 'शोधकर्ताहरुका अनुसार ८० प्रतिशत अमेरिकीले आफ्नो जिवनको अन्तिम पल परिवारका साथमा घरमै बिताउन चाहन्छन् र घरमै मर्न चाहन्छन् । जबकी ६० प्रतिशत मानिसको मृत्यु अस्पतालमै भैरहेको हुन्छ ।', 'स्टानफोर्ड विश्वविद्यालयको आर्टिफिसियल इन्टेलिजेन्स ल्याबका विद्यावारिधी शोधार्थी आनन्द अवतीका अनुसार स्टानफोर्ड अस्पताल तथा लुसिल प्याकार्ड बाल अस्पतालबाट झण्डै २० लाख बिरामीको स्वास्थ्य सम्बन्धी तथ्यांक संकलन गरियो । जसमा बच्चा तथा पाका मानिसहरु सम्मै सामेल थिए । उक्त डाटाको माध्यमबाट डिप नेचुरल नेटवर्क तयार पारियो । त्यसपछि आर्टिफिसियल इन्टेलिजेन्सको मद्दतले कुन बिरामीको ३ देखि १२ महिना भित्रमा मृत्यु हुनेवाला छ भन्न अनुमान लगाइयो ।', 'शोधकर्ताका अनुसार उनीहरुले यस्तो मोडेल बनाउन सफल भएका छन् जसको सहायताले कुनैपनि प्रकारबाट हुने मृत्युको कारण पत्ता लगाउन सकिन्छ । साथै मृत्यु हुनुअघि कुनैपनि बिरामीको स्याहार सुसार कसरी गर्न सकिन्छ भन्ने कुरा पनि बताउन सकिनछ ।एजेन्सीको सहयोगमा']"
भृकुटीमण्डपमा २४औं सुबिसु क्यान इन्फोटक सुरु,"['११ माघ, काठमाडौं । काठमाडौंको भृकुटीमण्डपमा २४औं सुबिसु क्यान इन्फोटक सुरु भएको छ । १६ गतेसम्म चल्ने इन्फोटेक मेलाको सूचना तथा सञ्चारमन्त्री मोहनबहादुर बस्नेतले उद्घाटन गरे ।', 'इन्फोटेकमा १ सय ५५ भन्दा बढी आईटीसम्बद्ध कम्पनीहरुको सहभागिता रहेको आयोजकले जनाएको छ । इन्फोटेकमा विभिन्न कम्पनीले नयाँ र आकर्षक प्रविधिजन्य उत्पादनन प्रदर्शन तथा बिक्रीमा राखेका छन् ।', 'कार्यक्रममा मन्त्री बस्नेतले विकट क्षेत्रमा सूचना प्रविधिको विकास र विस्तार गर्नुपर्नेमा जोड दिए । उनले आईटी क्षेत्रले नै देशलाई समृद्धिमा डोहोर्\u200dयाउने भन्दै त्यसका लागि सबैले मिलेर काम गर्नुपर्ने बताए ।', 'इन्फोटेकमा केही कम्पनीले नयाँ किससमका उत्पादन सार्वजनिक गर्दैछन् । विभिन्न कम्पनीहरुले मेलाबाट लाभ लिने गरी अफर हरु ल्याएका छन् ।', 'छुटसहितका सुविधा उठाउँदै सूचना प्रविधिका सामग्री किन्न मेला फलदायी हुने विश्वास आयोजकको छ । स्मार्टफोनसहित कम्प्युटर, इन्टरनेटसम्द्ध उपकरण, घरायसी तथा कार्यालय प्रयोजन लगायतका प्रविधि मेलामा राखिएका छन् ।', '', '']"
किन असफल भयो गुगलको चन्द्रमा मिसन ?,"['गुगलले घोषणा गरेको लुनार एक्सप्राइज नामक ३ करोड डलर पुरस्कार राशीको प्रतियोगिता अन्ततः असफल भएको छ । चन्द्रमामा पठाउने अन्तरिक्षयानको विकाश गर्ने तथा चन्द्रमाको अनुसन्धान गर्नका लागि गुगलले उक्त बहुचर्चित प्रतियोगिताको घोषणा गरेको थियो । तर उक्त प्रतियोगितामा कोहीपनि छनोट हुन सकेनन् र गुगलले बिजेता विनानै प्रतियोगिताको समापन गर्नुपर्ने भएको छ ।', 'एउटा भारतीय सहित पाँचवटा वैज्ञानिक समूहहरु प्रतियोगिताको फाइनल सम्म पुगेका थिए । तर उनीहरुले कोष खडा गर्न नसकेपछि विजेता बन्न असफल भएको बताइएको छ । फाइलमा पुग्ने समूहहरुमा भारतको टिम इन्डस, इजरायलको स्पेस आइएल, अमेरिकाको मून एक्सप्रेस, विभिन्न देशका वैज्ञानिक संलग्न रहेको सिनर्जी मून तथा जापानको हाकुटो थिए ।', '‘हाम्रा पाँचजना फाइनालिष्ट टिमसँगको परामर्शपछि हामीले निष्कर्ष निकालेका छौँ की प्रतियोगिताका लागि तोकिएको आगामी मार्च ३१ सम्मको अन्तिम समयसिमासम्ममा कुनैप्नि टिमले चन्द्रमामा यान प्रक्षेपण गर्ने छैनन्’, एक्सप्राइजका अध्यक्ष तथा संस्थापक एच डियामेन्डिसले मंगलबार एक विज्ञप्तीमा जनाएका छन् ।', 'इन्जिनियर तथा वैज्ञानिकहरुले कम खर्चिलो अन्तरीक्ष अन्वेषणको विधि पत्ता लगाउन प्रेरित गर्नु प्रतियोगिताको उद्धेश्य थियो ।', 'पुरस्कार जित्नका लागि टोलीहरुले चन्द्रमाको सतहमा आफ्नो यान अवतरण गराउनु र उक्त यानलाई ५ सय मिटरसम्म यात्रा गराएर त्यसले खिचेका एचडी भिडियो र डाटाहरु पृथ्वीमा पठाउन लगाउनु पर्दथ्यो ।', 'प्रतियोगिताका संस्थापकले जारी गरेको विज्ञप्तीमा कुनै न कुनै टिमले पुरस्कार जित्ने अपेक्षा गरिएको भएपनि कोष संकलनको कठिनाई तथा प्राविधिक र नियमनजन्य चुनौतिहरुका कारण ३ करोड डलर राशीको पुरस्कार कसैले जित्न नसकेको उल्लेख छ ।', 'साथै यो प्रतियोगितामा भविष्यमा पनि सञ्चालन गर्ने संकेत आयोजकले गरेको छ ।', 'एजेन्सी']"
सामाजिक सञ्जालले तपाईलाई कति रोगी बनाएको छ ?,"['', 'सामाजिक सञ्जाल संसारभर दिनानुदिन लोकप्रिय र शक्तिशाली बन्दै गएको छ । शहर मात्र होइन, गाउँका मानिसहरु पनि सामाजिक सञ्जालमा झुम्मिएका छन् ।', 'मानिसले आफ्नो व्यक्तिगत पीर-व्यथा र खुशी साट्ने थलो बनाएको सामाजिक सञ्जाल बौद्धिक बहस गर्ने चौतारीसमेत हो । यसका धेरै सकारात्मक पक्षहरु त छँदैछन् तर, पछिल्लो समय विभिन्न दुष्प्रभावहरु पनि उजागर हुन थालेका छन् ।', 'के हुन्छ सामाजिक सञ्जालको अत्यधिक प्रयोगले ?', 'सामाजिक सञ्जालमा कति समय बिताउनु उपयुक्त हुन्छ र कुन हद पार गर्दा यसको लतमा परेको मानिन्छ ?', 'यस विषयमा केही अनुसन्धान पनि भएका छन् तर, कुनै ठोस निश्कर्ष दिन सकेका छैनन् । तर, यो तथ्य चाहिँ पुष्टि भइसकेको छ कि सामाजिक सञ्जाल अत्यधिक प्रयोग गर्ने मानिसहरु मानसिक रोगको शिकार बन्ने खतरा हुन्छ ।उनीहरुमा प्रायः डिप्रेसन र निद्रा नलाग्ने समस्या देखिने गरेको छ ।', 'कुनै पनि कुराको लत लाग्नु त्यसमा आवश्यकताभन्दा बढी अभिरुची लिनु मात्रै दर्शाउँदैन । यसको अर्थ यो पनि हो कि तपाईं आफ्नो मानसिक एवं भावनात्मक आवश्यकताका लागि त्यसमा निर्भर हुनुभएको छ ।', 'यसमा लागेपछि उनीहरु आफ्नो वास्तविक संसारका सम्बन्धहरू नजरअन्दाज गर्छन् । त्यसपछि काम र बाँकी जिन्दगीको बीच जुन तालमेल हुुनुपर्छ, त्यो पनि धर्मराउँछ ।', 'यो रक्सी वा ड्रग्सको नशाजस्तै हो । अलिकति मुड बिग्रियो कि चुरोट सल्काइहाल्नेजस्तै ।', 'निद्राको समस्या बढ्छ', 'बीबीसीले गरेको एउटा सानो सर्वेक्षणमा पाइएको थियो कि यदि कोही व्यक्ति दुई घन्टा वा योभन्दा बढी सामाजिक सञ्जालमा बिताउँछ भने उ पछि गएर डिप्रेसनको शिकार हुन सक्छ र आफूलाई एक्लो महसुस गर्छ ।', 'हरदम सामाजिक सञ्जालमा बरालिँदा हाम्रो शारीरिक स्वास्थमा पनि नकारात्मक असर पर्छ । राति अबेरसम्म टि्वटर वा फेसबुक हेरिरहँदा निन्द्रा बिग्रन्छ ।', 'मोबाइल वा कम्प्युटरको स्क्रिनबाट निस्किने निलो प्रकाशले हाम्रो शरीरको ‘बडी क्लक’ लाई नियन्त्रण गर्ने हार्मोन मेलाटोनिनको उत्पादन रोक्छ । मेलाटोनिनले हामीलार्इ निद्रा लागेको महसुस गराउने हो । तर, यसको उत्पादन रोकिँदा अबेरसम्म जागा रहन्छौं । राम्ररी ननिदाउँदा स्वास्थ्यमा धेरै किसिमका समस्याहरु उत्पन्न हुन्छन् ।', 'लन्डनको सेन्ट थोमस हस्पिटलका डाक्टर चार्ल्स टियक भन्छन्, ‘यदि बेडरुममा मोबाइल वा ल्यापटप छ भने मानिसहरु राति सुत्ने बेलामा यही खेलाएर बस्छन् । परिणामस्वरुप उनीहरु आफ्नो निद्रासँग सम्झौता गर्छन् । यसबाट खासगरी युवाहरुमा नयाँ चिज सिक्न समस्या आउँछ ।’', 'कसले गर्छ सामाजिक सञ्जाल अत्यधिक प्रयोग ?', 'एक अनुसन्धानका अनुसार बढीजसो युवा, महिला र एक्ला व्यक्तिहरु सामाजिक सञ्जालको अत्यधिक प्रयोग गर्छन् । यसको बढी प्रयोगको कारण कम तालिम, कम आम्दानी र आफूमाथि भरोसाको कमी पनि हुन् ।\xa0आत्मकेन्द्रित व्यक्तिहरु पनि सामािजक सञ्जालमा रमाउँछन् ।', 'मानिसहरु आफ्नो खराब मुडलाई ठीक गर्न सामाजिक सञ्जालमा पस्ने हो । तर, यसबाट उनीहरुले कुनै राहत नपाउने अनुसन्धानले देखाएको छ । लन्डनका मनोवैज्ञानिक डाक्टर जोन गोल्डिनकृो भनाईमा भर्चुअल संसारमा ती मानिसहरु साथी बन्न आउँछन्, जो वास्तविक जीवनमा अत्यन्तै दुखी र एक्ला हुन्छन् ।', 'भर्चुअल साथीहरु कहिलेकाहीँ काम लाग्न सक्छन् । तर, उनीहरु वास्तिवक साथीहरुको विकल्प बन्न सक्दैनन् । डा. गोल्डिनाको सल्लाह छ कि मानिसहरुले घरबाट बाहिर निस्केर वास्तविक संसारका मानिसहरुसँग गफ गर्ने, घुलमिल हुने गर्नैपर्छ ।', 'डिप्रेसनको कारक बन्यो सामाजिक सञ्जाल', 'पूर्वी यूरोपेली देश हंगेरीमा सामाजिक सञ्जालका लागि मिडिया एडिक्सन स्केल नामको मापदण्ड जारी गरिएको छ । यसका माध्यमबाट पत्ता लगाउन सकिन्छ कि कसको सामाजिक सञ्जालमा कति लत छ ।', 'यस स्केलको मद्दतबाट पत्ता लाग्यो कि हंगेरीका ४.५ प्रतिशत मानिसहरुमा सामाजिक सञ्जालको लत लागेको छ । यस्ता व्यक्तिहरुभित्र आफूमाथि विश्वासको कमी देखियो । उनीहरु डिप्रेसनको शिकार पनि भइरहेका छन् । उनीहरुलाई सल्लाह दिइएको छ कि स्कुल वा कलेजमा सामाजिक सञ्जाल डिएडिक्सन क्लासमा जाउन् र आफ्नो उपचार गराउन् ।', 'हंगेरीमा भएको यो सोध हामीलाई झक्झक्याउन काफी छ । सामाजिक सञ्जालको सही प्रयोग कसरी गर्ने भन्ने धेरै मानिसहरुलाई थाहा हुँदैन । हामीले यसको प्रयोगलाई लिएरु आफूमाथि केही बन्देजहरु लगाउनैपर्छ । अन्यथा हामीमध्ये धेरै मानिसहरु हंगेरीका ती ४.५ मानिसहरु जस्तै सामाजिक सञ्जालको लतको शिकार बन्न सक्ने सम्भावना धेरै छ ।']"
"फेसबुकले पत्ता लगायो समयको नयाँ इकाइ, सेकेण्डभन्दा ७० करोड गुणा सानो","['सोसल मिडिया साइट फेसबुकका एक इन्जिनियरले समयको नयाँ इकाई पत्ता लगाएका छन् । उक्त नयाँ इकाइको नाम फ्लिक राखिएको छ ।', 'यो इकाई एक सेकेण्डको १/७०५६००००० भाग सानो छ । अर्थात् यो नानो सेकेण्ड पछिको सबैभन्दा सानो समयको इकाई हो ।', 'भिडियो इफेक्ट्सलाई कोड शेयरिङ साइट गिट हबको डिस्क्रिप्सनसँग सिंक्रोनाइज गर्नका लागि समयको यो नयाँ इकाई फ्लिक डिजाइन गरिएको बताइएको छ ।', 'अक्सफोर्ड विश्वविद्यालयका शोधकर्ताहरुका अनुसार यो फ्लिकको आमरुपमा खासै प्रभाव रहनेछैन तथापि भर्चुअल रियालिटीको अनुभवलाई अझै उत्कृष्ट बनाउन यसले भूमिका खेल्नेछ ।', 'फ्लिक्सलाई C++प्रोग्रामिङ भाषामा परिभाषित गरिएको हुन्छ, जसलाई फिल्म, टिभी तथा अन्य मिडियामा भिजुअल इफेक्ट सिर्जना गर्न प्रयोग गरिन्छ ।', 'मिडिया फ्रेमहरुको बीचको समय अन्तर मापन गर्न प्रोग्रामरहरुले फ्लिक्सको प्रयोग गर्ने गर्दछन् ।', 'बीबीसी रिसर्च एण्ड डेभलपमेन्टका मुख्य अनुसन्धानकर्ता इन्जिनियर म्याट ह्यामोन्डका अनुसार ग्राफिक्समा सटर्स जस्ता एररहरु कम गर्नका लागि यसले सहयोग पूराउनेछ ।', 'फेसबुक ओपन सोर्सले आफ्नो ट्विटर अकाउन्टमार्फत नानो सेकेण्डभन्दा केहीमात्र ठूलो समयको नयाँ इकाई फ्लिक्स जारी गरेको जनाएको छ ।', 'फ्लिक्सका सर्जक क्रिस्टोफर होर्वाथले सन् २०१७ को सुरुमै यो इकाइका बारेमा आफ्नो आइडिया सार्वजनिक रुपमा फेसबुकमा पहिलोपटक शेयर गरेका थिए । प्राप्त कमेन्ट्सहरुलाई ध्यान दिई उनले यसमा केही परिवर्तन गरे र अन्ततः यो लञ्च गरिएको छ ।', 'पहिलो होइन', 'यद्यपि फेसबुकले समयको नयाँ इकाई फ्लिक्स आविष्कार गर्नु नौलो भने होइन । यसअघि पनि विश्वका विभिन्न कम्पनीहरुले समयका विभिन्न इकाइहरु आविष्कार गरिसकेका छन् । ्', 'स्विस घडी निर्माता कम्पनी स्वाचले सन् १९९८ मा इन्टरनेट टाइमको घोषणा गरेको थियो । समयको उक्त इकाइले एक दिनलाई १ हजार बिट्समा विभाजन गर्दछ । अर्थात् यो एक मिनेट २६.४ सेकेण्ड बराबरको समय हो । प्रमाणिक समयको आवश्यकता हटाउनका लागि भन्दै स्वाचले अघि सारेको समयको यो इकाईले विश्वव्यापी रुपमा स्विकार्यता भने पाउन सकेन ।', 'बीबीसी']"
"आउँदैछ यस्तो एप, जसले बलात्कारको झुटो आरोपबाट जोगाउनेछ","['तपाइँ प्रेमी प्रेमिका वा कुनै पार्टनर सँग डेटिङमा जानुहुन्छ र डेटिंग पार्टनरसँग यौन सम्पर्क राख्ने सहमति बन्दछ । आपसी सहमतिमा भएको त्यस्तो यौन सम्बन्धले भविष्यमा कुनै समस्या सिर्जना नगरोस् र बलात्कार वा जबर्जस्तीको आरोप नलागोस् भन्ने चाहनुहुन्छ भने त्यसका लागि एउटा स्मार्टफोन एप आउँदैछ ।', 'यस एपमा यौन सम्बन्ध कायम गर्ने दुबैजना पार्टनरले एक अकालाइ यौन सम्पर्कका लागि सहमति प्रदान गर्दछन् । जुन सहमति कानूनी प्रमाणको रुपमा रहन्छ ।', 'यो एपको नाम हो LegalFling यस एपको वेबसाइटमा उपलब्ध जानकारी अनुसार यसमा तपाइँ आफ्नो कन्ट्याक्ट लिस्टमा भएका जोकोहीलाई पनि सेक्सका लागि अनुमति प्रदान गर्ने अनुराध पठाउन सक्नुहुन्छ ।', 'यो एपको उद्देश्य सम्बन्ध सुरक्षित बनाउनु नै रहेको बताइको छ । यसका सथौ तपाइँ यस्तो सम्बन्धमा आफ्नो शर्त तथा बरियता पनि निर्धारित गर्न सक्नुहुन्छ । यसमा फोटो, भिडियो बनाउने अनुमति, कण्डम प्रयोग गर्ने शर्त, यौन संक्रामक रोगमुक्त रहेको ग्यारेन्टी लगायतका विषयमा दोश्रो पक्षको सहमति लिन पनि सकिन्छ ।', 'एप निर्माताका अनुसार यो एपले हरेक खाले यौन सम्बन्धलाई सुरक्षित तथा कानूनी दायरमा ल्याउँदछ । दुबैको सहमति पश्चात् यो एपले एउटा कानूनी करार सम्झौता तयार गर्दछ, जसको उल्लंघन गरेमा जरिवाना वा कानूनी कारवाही भोग्नुपर्ने प्रावधान रहेको हुन्छ ।', 'यो एप इन्क्रिप्टेड भएको हुँदा प्रयोगकर्तालाई गोपनीयताको चिन्ता नहुने बताइएको छ । युजर्स रिक्वेस्टलाई फेसबुक, ह्वाट्सएप वा टेक्स्ट मेसेजको माध्यमबाट पनि पठाउन सकिन्छ ।', 'यो एप अहिलेसम्म गुगल प्ले स्टोर वा एपस्टोरमा आइसकेको छैन । यसका लागि गुगल र एप्पलको अनुमतिको पखाईमा रहेको छ ।', 'एजेन्सीको सहयोगमा']"
सामसुङले बनाउँदैछ बीचबाटै पट्याउन सकिने ग्यालेक्सी एक्स स्मार्टफोन,"['ग्यालेक्सी स्मार्टफोन निर्माता सामसुङले ‘ग्यालेक्सी एक्स’ नामक नयाँ संस्करणको स्मार्टफोन उत्पादनको तयारी गरिरहेको छ ।', 'ग्यालेक्सी एक्स सामसुङको पहिलो फोल्डेबल स्मार्टफोन हुने दाबी पनि गरिएको छ ।', 'यस डिभाइसको बारेमा कुनै आधिकारिक घोषणा सामसुङले हालसम्म नगरेता पनि सामसुङको नयाँ प्याटेन्टको विश्लेषण गरी उसले ल्याउने तयारी गरिरहेको स्मार्टफोनमा हुने फिचर्सको अनुमान गरिएको हो ।', 'Lets Go Digital Websiteका अनुसार सामसुङको आसन्न स्मार्टफोनको प्याटेन्टहरु विस्तृत रुपमा खुलासा भएको छ ।', 'यसअघि सार्वजनिक भएको सामसुङले दर्ता गरेको स्मार्टफोन प्याटेन्टमा उक्त डिभाइस एक साइडबाट फोल्ड गर्न मिल्ने र ट्याबलेटलाई स्मार्टफोनमा बदल्न सकिने थियो । तर नयाँ प्याटेन्ट अनुसार चाहिँ यो स्मार्टफोन बीचबाटै फोल्ड गर्न मिल्नेछ ।', 'विश्व बौद्धिक सम्पत्ति संगठनमा सामसुङले यस स्मार्टफोनको प्याटेन्ट दर्ता ग्रेको बताइएको छ ।', 'सामसुङले दर्ता गरेको प्याटेन्ट नमूनाबाट तयार पारिएको स्मार्टफोनको प्रारुप पनि वेबसाइटले सार्वजनिक गरेको छ ।', 'जस अनुसार सामसुङले आफ्नो एमोलेड स्क्रिनलाई लचकदार तथा फोल्ड गर्न मिल्ने बनाएको छ ।', 'बीचबाट फोल्ड गर्न मिल्ने स्मार्टफोनमा ब्याट्री कता राख्ने ? फ्लेक्सिबल ब्याट्री निर्माण गर्न कठीन हुने भएकाले ब्याट्रीलाई स्मार्टफोनको कुनै एक छेउपट्टि समायोजन गर्नुपर्नेछ ।', 'स्मरण रहोस् सामसुङले सन् २०१३ देखि नै लचकदार डिस्प्लेयुक्त स्मार्टफोन बनाउने कार्यमा लागेको थियो । ग्यालेक्सी राउन्डको नाउँमा सन् २०१३ मा सामसुङले घुमाउरो किनाराको स्क्रिन भएको स्मार्टफोन ल्याएको थियो । गत वर्षमात्रै सामसुङले बेजललेस स्क्रिनयुक्त ग्यालेक्सी एस एट बजारमा ल्याएको हो ।', 'एजेन्सीको सहयोगमा']"
भारतको ‘सार्क स्याटेलाइट’मा नेपालको हिस्सा उपयोगविहीन,"['३ माघ, काठमाडौं । भारतले ‘सार्क स्याटेलाइट प्रक्षेपण गरेको एक वर्ष बित्न लाग्यो । त्यसमा भारतले नेपाललाई पनि निश्चित ‘स्पेस’मा उपयोगको अधिकार दिएको छ । तर, त्यो उपयोगको हिस्सा कसरी र कुन प्रयोजनमा लगाउने भन्ने अझै टुंगो लागेको छैन ।', 'उक्त हिस्सा गैरनाफामुलक सेवा क्षेत्रमा उपयोग गरिने सूचना तथा सञ्चार प्रविधि मन्त्रालयका प्रवक्ता रामचन्द्र ढकाल बताउँछन् । विज्ञसहितको सरकारी कार्यदलले त्यसलाई विकट ग्रामीण भेगमा कृषि, शिक्षा, स्वास्थ्य, सञ्चार र वातावरण क्षेत्रमा प्रविधिको पहुँच पुर्\u200dयाउन प्रयोग गर्न सिफारिस गरेको छ ।', '‘हामीले मौसम पूर्वानुमानका लागि स्टेसन स्थापनामा यसलाई उपयोग गर्न सकिन्छ कि भनेर अध्ययन गरिरहेका छौं । टेलिमेडिसन, टेलिएजुकेसन, कृषि, पर्यटनलगायत क्षेत्रमा यसको उपयोग हुन सक्छ,’ ढकाल भन्छन्, ‘यहीं प्रयोग गर्ने भनेर निर्णय गरेका छैनौं । तर, नाफामुलक कामका लागि यसको प्रयोग नहुने प्रष्ट छ ।’', 'अन्तरिक्ष प्रविधिमा भारत बलियो बन्दै गएको छ । आफ्नो स्याटेलाइट प्रयोगका लागि भारतले नेपाललाई पत्र लेखेको नै वर्षदिन बितिसकेको छ ।', 'सरकारले स्याटेलाइटमा प्राप्त निःशुल्क ब्यान्डविथ केमा प्रयोग गर्ने निर्णय गर्न ढिलाइ गर्दा त्यसबाट लिन सकिने धेरै किसिमका फाइदामा नेपाल चुकेको विज्ञहरु बताउँछन् ।', 'नेपालले अन्तरिक्षमा आफ्नै स्याटेलाइट राख्ने तयारी गरिरहँदा भारतले दिएको उपयोगको अधिकार कसरी उपयोग हुन्छ भन्नेमा धेरैको चासो पनि देखिन्छ ।', 'भारतीय प्रधानमन्त्री नरेन्द्र मोदीले ०७१ सालमा काठमाडौंमा सार्क शिखर सम्मेलन हुँदा ‘सार्क स्याटेलाइट’ दक्षिण एसियाली मुलुकहरुले संयुक्त रुपमा प्रयोग गर्ने घोषणा गरेका थिए ।', 'इन्डियन स्पेस रिसर्च अर्गनाइनेसन (इसरो)ले सार्क स्याटेलाइट तयार पारेर प्रक्षेपण गरेपछि नेपालले पनि त्यसमा निश्चित हिस्सा पायो । तर, नेपाली सरकारी अधिकारीको बेवास्ता र ढिलासुस्तीका कारण प्रयोग हुन नसकेको हो ।', 'नेपालले सार्क स्याटेलाइटको एउटा ट्रान्सपोन्डर प्रयोग गर्न पाएको छ । यो करिब ३६ मेगाहर्जको छ ।', 'भारतले प्रक्षेपणअघि नै पत्राचार गर्दै स्याटेलाइट प्रयोगका लागि आवश्यक पूर्वाधार बनाउन नेपाललाई अनुरोध गरेको थियो । सोही आधारमा स्याटेलाइटमार्फत् पाइने ब्यान्डविथ कसरी प्रयोग गर्ने भन्ने सुझाव लिन एक समिति बनाइएको थियो ।', 'तर, समितिले प्रतिवेदन दिएको लामो समय भइसक्दा पनि कार्यान्वयनको निर्णय भने सरकारी प्राथमिकतामा परेको छैन ।', 'नेपालले स्याटेलाइटबाट ब्यान्डविथ रिसिभ गर्न सञ्चार मन्त्रालय परिसरमै ग्राउन्ड स्टेसन भने निर्माण गरिसकेको छ । भारतीय स्याटेलाइट प्राविधिकले नै उक्त स्टेसन जडान गरिदिएका हुन् ।', 'स्याटेलाइट उपयोगका लागि अब क्षेत्र पहिचान गरी भी-स्याट प्रविधिहरु सोहीअनुसार सम्बन्धित क्षेत्रमा जडान गर्नुपर्नेछ । स्वास्थ्यचौकी, विद्यालयलगायतमा इन्टरनेट पुर्\u200dयाउन पनि यसको उपयोग गर्न सकिने विज्ञहरुले औंल्याएका छन् ।', '‘सरकारले स्याटेलाइट उपयोगको क्षेत्र पहिचान गरेर पूर्वाधार निर्माण गर्न ढिलाइ गर्\u200dयो,’ दूरसञ्चार प्राधिकरणका एक अधिकारी भन्छन्, ‘यसको उपयोग सही ठाउँमा भयो भने कुनै ग्रामीण क्षेत्रमा प्रविधिको नमूना विकास देखाउन सकिन्छ । मौसम पूर्वानुमानलगायत प्रविधिको प्रयोगलाई पनि चुस्त र वैज्ञानिक बनाउन सकिन्छ ।’', 'प्राधिकरणका एक अधिकारी भारतले एउटा ट्रान्सपोन्डर दिएर नेपाललाई स्याटेलाइटबारे अभ्यस्त हुने मौका दिएको टिप्पणी गर्छन् ।', '‘अब जनशक्ति पनि त्यसैअनुसार व्यवस्था गर्नुपर्छ । प्रविधि पनि सरकारले ल्याउनुपर्छ,’ उनी भन्छन्, ‘केही समयपछि नेपालकै स्याटेलाइट पनि अन्तरिक्ष पठाइँदैछ । त्यसलाई प्रयोग गर्ने आइडिया पनि यसका माध्यमबाट सिर्जना हुनेछ ।’', 'भारतले नेपालाई उपयोगको अधिकार दिँदै दुई हजार तीन सय ३० किलोको साउथ एसियन स्याटेलाइट प्रक्षेपण गरेको थियो । बैंगलोरमा तयार भएको स्याटेलाइटमा १२ वटा ‘कु-ब्यान्ड ट्रान्सपोन्डर’ छन् । यो १२ वर्ष आयुको स्याटेलाइट हो । नेपालले एक वर्ष आफ्नो भागमा परेको ट्रान्सपोन्डरलाई उपयोग नगर्दा भने अन्य देशले यसबाट फाइदा उठाइरहेका छन् ।', 'स्याटेलाइट निर्माणका लागि करिब चार अर्ब नेपाली रुपैयाँ खर्च भएको थियो । ५ मे २०१७ मा स्याटेलाइट प्रक्षेपण गर्दै गर्दै भारतीय प्रधानमन्त्री मोदीले दक्षिण एसियाली मुलुकका सरकार प्रमुखसँग भिडियो कन्फ्रेन्समार्फत् खुशी साटासाट गरेका थिए ।', 'पाकिस्तानबाहेकका सात वटा सार्क मुलुकले यो स्याटेलाइटमा हिस्सा पाएका छन् ।', 'यो पनि पढ्नुहोस्', '‘सार्क स्याटेलाइट’ मा भारतले दियो नेपाललाई हिस्सा']"
अब आइफोन प्रयोगकर्ताका लागि ह्वाट्सएपमै युट्युब भिडियो,"['ह्वाट्सएपले आइफोन प्रयोगकर्ताका लागि एक नयाँ फिचर सुरु गरेको छ । यसमा ह्वाट्सएपमा पठाइएका भिडियो चलानकालागि युट्युब खोल्नु आवश्यक पर्नेछैन ।', 'यदि तपाइँको ह्वाट्सएपमा कुनै युट्युब भिडियोको लिंक आयो भने उक्त भिडियो हेर्नका लागि तपाइँ ह्वाट्सएपबाट बाहिर निस्केर युट्युबमा पुग्नुपर्ने छैन । ह्वाट्सएपभित्रै च्याट विन्डोमा उक्त भिडियो स्ट्रिम हुनेछ ।', 'ह्वाट्सएपको परीक्षण कार्यक्रमको रुपमा रहेको बिटा प्रोग्रामहरुको निगरानी गर्ने एक वेबसाइट डब्ल्यूए बिटा इन्फोका अनुसार यो नयाँ सर्भिस प्राप्त गर्नका लागि प्रयोगकर्ताले एप्पल प्ले स्टोरमा गएर आफ्ना ह्वाट्सएप अपडेट गर्नुपर्नेछ । ह्वाट्सएपमा अन्य केही सुधार पनि गरिएको छ ।', 'ह्वाट्सएपमा युट्युब भिडियो प्ले गर्नका लागि भिडियो लिंक आएसँगै प्ले अप्सनमा क्लिक गर्नुपर्ने हुन्छ । यसअघि ह्वाट्सएपमा आएको युट्युब भिडियोको लिंकमा क्लिक गरेसँगै उक्त भिडियो प्रयोगकर्ताको फोनमा रहेको युट्युब एपबाट मात्र खुल्दथ्यो ।', 'वेबसाइटका अनुसार ह्वाट्सएपको च्याट विन्डोमा चलिरहेको भिडियो कुनै अर्को च्याट विन्डोमा जाँदा पनि बन्द हुनेछैन । एन्ड्रोइड प्लाटफर्ममा चाहीँ अहिले यो फिचर उपलब्ध छैन ।', 'स्मरण रहोस् विश्वमा ह्वाट्सएपका १ अर्ब २० करोड प्रयोगकर्ता छन् ।', 'एजेन्सीको सहयोगमा']"
यी हुन् विश्वमा सबैभन्दा धेरै स्मार्टफोन बेच्ने ५ कम्पनी,"['विश्वमा अहिले यस्ता मानिसहरु निकै कम होलान् जसले स्मार्टफोन प्रयोग गर्दैनन् । अपवादबाहेक स्मार्टफोन आज विश्वका अधिकांश मानिसहरुका लागि आधारभूत आवश्यकता जस्तै बनेको छ । प्रविधिको विकास सँगसँगै मोबाइल फोन अब फोन मात्र रहेन, स्मार्टफोन बनेको छ ।', 'यस्तोमा स्मार्टफोन कम्पनीहरुले चम्किलो व्यापार गरिरहेका छन् र अर्बौँ कमाई गरिरहेका छन् । विश्वमा सबैभन्दा धेरै स्मार्टफोन व्यापार गर्ने टप फाइभ कम्पनीहरु चाहिँ यी हुन्ः', '१. सामसुङः दक्षिण कोरियाली कम्पनी सामसुङले विश्व स्मार्टफोन बजारमा पहिलो नम्बर ओगटेको छ । आफ्ना स्मार्टफोन बनाउने मात्र होइन सामसुङले विश्वमा उत्पादित धेरै स्मार्टफोनहरुका लागि चिप तथा स्क्रिन समेत निर्माण गरिदिन्छ ।', 'विश्व स्मार्टफोन बजारमा सामसुङको २३.३ प्रतिशत हिस्सेदारी छ । सन् २०१७ मा सामसुङले आफ्नो कारोबार अघिल्लो वर्षभन्दा १.४ प्रतिशतले बढोत्तरी गर्यो ।सामसुङले एस सिरिज, नोट सिरिजका फ्लागसीप स्मार्टफोनका साथै ए सिरिज र जे सिरिजलगायतका मध्यम मूल्यका स्मार्टफोन उत्पादन गर्छ । सन् २०१७ मा सामसुङले ७ करोड ९८ लाख गोटा स्मार्टफोन बेच्न सफल भयो ।', '२. एप्पलः सामसुङपछि विश्वमा सबैभन्दा धेरै स्मार्टफोन बेच्ने कम्पनी चाहिँ एप्पल हो । विश्व स्मार्टफोन बजारमा एप्पलको १२ प्रतिशत हिस्सा रहेको छ । कम्पनीले गत वर्ष विश्व बजारमा ४ करोड १० लाख आइफोन बेच्यो भने अघिल्लो वर्षभन्दा डेढ प्रतिशत बढि स्मार्टफोन बेच्न सफल भयो ।आइफोन मात्र होइन, एप्पलले उत्पादन गरेका ल्यापटप, म्याकबुक, आइप्याड सबै उच्चस्तरीय तथा महंगो मूल्यका हुने गरेका छन् । एप्पलले गत नोभेम्बरमा आफ्नो पछिल्लो स्मार्टफोन आइफोन एक्स लञ्च गरेको थियो । जुन यति धेरै लोकप्रिय भएको छ की एप्पलले माग अनुसार उत्पादन गर्न नै सकिरहेको छैन ।', '३. हुवावेः चिनिया स्मार्टफोन कम्पनी हुवावेले विश्व स्मार्टफोन बजारको ११.३ प्रतिशत हिस्सा ओगटेको छ । सन् २०१७ मा उसले ३ करोड ८५ लाख स्मार्टफोन बेच्यो । कम्पनीका प्रियिमम स्मार्टफोन पी १० सँगै मध्यम मूल्यका स्मार्टफोन निकै बिक्री हुने गरेका छन् । कम्पनीले स्मार्टफोनसँगै कम्प्युटर, ट्याबलेट तथा ब्रोडब्याण्ड डिभाइस पनि बनाउँदछ ।', '४. ओप्पोः स्मार्टफोन बिक्रीको मामिलामा चौथो नम्बरमा छ, चिनियाँ स्मार्टफोन ओप्पो । गत वर्ष कम्पनीले विश्व बजारमा २ करोड ७८ लाख स्मार्टफोन बेचेको छ ।विश्व बजारमा यसको हिस्सा ८ दशमलब १ प्रतिशत रहेको छ । यो कम्पनीले आफ्नो बजार तीव्र गतिमा विस्तार गरिरहेको छ ।', '५. शाओमीः चिनिया कम्पनी शाओमी स्मार्टफोन बिक्रिको हिसाबले पाचौ स्थानमा रहेको छ । गत वर्ष यसले विश्व बजारमा २ करोड १२ लाख गोटा स्मार्टफोन बेचेको छ । यसको बजार हिस्सा ६.२ प्रतिशत रहेको छ । शाओमीले स्मार्टफोनका अलावा ल्यापटप तथा अन्य उपभोक्रा इलेक्ट्रोनिक्स सामानहरुको पनि उत्पादन गर्दछ ।', 'एजेन्सीको सहयोगमा']"
आफ्नै स्याटेलाइट राख्ने प्रक्रियामा नयाँ सरकारको प्रतीक्षा !,"['५ माघ, काठमाडौं । नेपालले अन्तरिक्षमा आफ्नै भू-उपग्रह (स्याटेलाइट) राख्ने भनेर विदेशी कम्पनीसँग आशयपत्र लिएको एक वर्ष बित्यो । तर, आशयपत्र पेश गरेका कम्पनीको प्रारम्भिक मूल्यांकन शुरु गरिएकै छैन । कारण बताइएको छ, अस्थिर सरकार ।', 'ठूलो लगानीको उक्त परियोजना अगाडि बढाउने विषयमा चुनावी सरकारले निर्णय गर्न नहुने बताउँदै दूरसञ्चार प्राधिकरणले त्यसको फाइल सूचना तथा सञ्चार मन्त्रालयमा पेश गरेको छैन । निकट भविष्यमा गठन हुने एमाले अध्यक्ष केपी ओली नेतृत्वको सरकारले नै यसलाई अगाडि बढाउनुपर्ने देखिएको छ ।', 'दुई सय ५० मिलियन डलर अर्थात् २५ अर्ब रुपैयाँ लाग्ने अनुमान छ, यो परियोजनाका लागि । लागत अझ बढेर ३० अर्बसम्म पुग्नसक्ने आकलन पनि छ ।', 'नेपालको आफ्नै स्याटेलाइट अन्तरिक्षमा पुर्\u200dयाउने योजनामा सहभागी बन्ने इच्छा देखाउँदै विभिन्न मुलुकका २१ कम्पनीले प्रस्ताव पेश गरेका छन् । यसमा भारत र चीनका कम्पनीहरु पनि छन् ।', 'अमेरिका र चीनका ३/३, थाइल्यान्ड, भारत र सिंगापुरका २/२, साउदी अरेबिया, रुस, लग्जेम्बर्ग, क्यानाडा, फ्रान्स, जापान, इजरायल र दक्षिणकोरियाका १/१ कम्पनीले आशयपत्र बुझाएका छन् ।', 'तीमध्ये ६ वटालाई ‘सर्ट लिस्टिङ’ गर्ने योजना रहेको प्राधिकरणका वरिष्ठ निर्देशक आनन्दराज खनाल बताउँछन् । त्यसको प्रक्रिया भने शुरु भएको छैन ।', '‘सर्ट लिस्ट’मा पर्ने कम्पनीले स्याटेलाइटका लागि आर्थिक तथा प्राविधिक प्रस्ताव पेश गर्नेछन् । तर, प्राधिकरण नयाँ सरकार नआएसम्म सर्टलिस्टको प्रक्रिया थाल्ने मनस्थितिमा देखिँदैन ।', 'प्राधिकरणका एक उच्च अधिकारीका अनुसार उक्त योजना दीर्घकालीन महत्व र ठूलो लगानीको भएकाले निर्वाचित सरकारबाटै थप निर्णय गराउन लागिएको हो । ‘अहिले र यसअघिका मन्त्रीहरुले फाइल अगाडि बढाउन नचाहेका होइनन्,’ ती अधिकारी भन्छन्, ‘तर, यो सानो परियोजना होइन । यसको प्रक्रिया दीर्घकालीन निर्णय लिनसक्ने सरकारबाटै अगाडि बढोस् भन्ने अभिप्रायः हो ।’', 'वरिष्ठ निर्देशक खनाल पनि स्याटेलाइट राख्नका लागि नेपालले धेरै तयारी गर्न बाँकी रहेकाले तत्कालै सर्टलिस्टिङ अगाडि बढाउन नसकिएको स्वीकार्छन् । उनका अनुसार अब छिट्टै यसबारे निर्णय गर्न मूल्यांकनको प्रक्रिया थालनी हुनेछ ।', 'नेपालमा स्याटेलाइट राख्न चासो दिँदै भारतको एनिएरा कम्युनिकेसन्स एन्ड गिज र एन्टि्रक्स कर्पोरेसनले आशयपत्र पेश गरेका छन् । चीनका चाइना रकेट कम्पनी लिमिटेड, चाइना ग्रेटवाल इन्डस्ट्री कर्पोरेसन र चाइना न्यु स्पेस कमर्सियल स्याटेलाइट डिजाइन इन्टि्रगेसनले पनि आशयपत्र पेश गरेका छन् ।', 'अमेरिकाको स्पेस पार्टनरसिप इन्टरनेसनल, स्पेस सिस्टम, लोरल एलसीसी र पउलस्याट एलसीसी पनि आशयपत्र बुझाउने कम्पनी हुन् ।', 'सिंगापुरको एसईएस वल्र्ड स्काइज, सिंगापुर पेट र बाट युटेलस्याट एसिया पेट लिमिटेड पनि यो सूचीमा छ । थाइल्यान्डका आजियाटा-थाइकम र थाइकम पब्लिक कम्पनी लिमिटेडले पनि चासो दिएका छन् ।', 'फ्रान्सको थालेज एलिना स्पेस, रुसको जेएससी एकेडेमिसियन अफ रेसेटनेभ, लग्जेम्बर्गको इन्टेलस्याट, क्यानाडाको टेलिस्याट, जापानको स्काई पर्फट जेएसएटी कर्पोरेसन, साउदी अरेबियाको अरब स्याट कर्पोरेट स्ट्राटेजी, दक्षिणकोरियाको केटिस्याट कम्पनी लिमिटेड र इजरायलको इजरायल एरोस्पेस इन्डस्टि्रज लिमिटेड पनि नेपालको स्याटेलाइट परियोजनाको जिम्मेवारी लिन इच्छुक छन् ।', 'गत पुसमै आयशपत्र बुझाएका कम्पनी सर्टलिस्टका लागि मूल्यांकन हुने आशामा छन् । ती कम्पनीहरुले परियोजनामा भएको ढिलासुस्तीबारे पटक-पटक चासो देखाएको मन्त्रालयका एक अधिकारी बताउँछन् । आशयपत्र पेश भएको एक महिनामै मूल्यांकन गरिसक्ने योजना प्राधिकरणले बनाएको थियो, त्यतिबेला ।', 'सर्टलिस्ट भएका कम्पनीमध्येबाट उत्कृष्ट मोडालिटी, कम खर्च र प्रविधिमा आधारित प्रस्ताव छानेर काम अगाडि बढाउने योजना छ । प्राधिकरणले असोज ०७३ मै स्याटेलाइटका लागि आशयपत्र मागेको थियो ।', '‘केही उत्कृष्ट खालका प्रस्ताव आएका छन्,’ वरिष्ठ निर्देशक खनाल भन्छन्, ‘अब त्यसबारे अन्तिम निर्णय सरकारले नै गर्छ ।’', 'छानिएका कम्पनीले स्याटेलाइट बनाउने, प्रक्षेपण गर्ने, व्यवस्थापन र सञ्चालनको काम गर्नेछ । परियोजना सफल बनाउन स्याटेलाइट हेर्न छुट्टै निकाय पनि बनाउनुपर्ने अवश्यकता रहेको खनाल बताउँछन् । त्यसका लागि अहिलेसम्म गृहकार्य पनि भएको छैन ।', 'अहिलेको अवस्थामा सरकारको स्याटेलाइट उपयोग क्षमता भने कमजोर छ । त्यसका सबै ट्रान्सपोन्डरको उपयोग सरकार एक्लैले गर्न सक्ने अवस्था छैन । भारतले सार्क स्याटेलाइटमा दिएको हिस्सा पनि सरकारले अझै उपयोग गर्न सकेको छैन ।', 'त्यसैले सरकारले निजी क्षेत्रलाई त्यसको उपयोगको अधिकार दिने र त्यसबाट राजश्व सिर्जना गर्ने प्रारम्भिक योजना बनाएको छ ।', '‘यसबारे पर्याप्त कानुन, नीति र नियमहरु बनाइएको छैन । धेरै विषय टुंग्याउन बाँकी छ । यो आजको भोलि नै हुने कुरा पनि होइन,’ वरिष्ठ निर्देशक खनाल भन्छन्, ‘स्याटेलाइट राख्ने नै हो भने प्रक्रिया अगाडि बढाउन धेरै ढिलो गर्नु हुँदैन । हामी गृहकार्य गरिरहेका छौं ।’', 'अन्तर्राष्ट्रिय दूरसञ्चार युनियन (आईटीयू)ले नेपाललाई सन् १९८४ मै ५० डिग्री र एक सय २३ दशमलव तीन डिग्री पूर्वी देशान्तरको ‘आर्बिटल स्लट’ दिएको छ । सोही स्लटमा स्याटेलाइट राख्न लागिएको हो । तर, उक्त स्लट नेपालका लागि कति उपयोगी हो भनेर अध्ययन पनि भएको छैन ।', 'उक्त स्टलमा स्याटेलाइट राखेपछि नेपालमा इन्टरनेट ब्यान्डविथ विदेशबाट खरिद गर्ने बाध्यता हट्नेछ । आन्तरिक रुपमा टेलिभिजन ब्रोडकास्टिङलगायत प्रयोजनका लागि हुने स्याटेलाइट प्रविधिको प्रयोग पनि देशकै भू-उपग्रहबाट हुनेछ । यसले वार्षिक रुपमा विदेसिने मुद्रा पनि बचत हुनेछ ।']"
ओपोले ल्यायो २५ हजारको फूल स्क्रिन डिस्प्लेसहितको ‘ए८३’,"['१० माघ, काठमाडौं । सेल्फी एक्स्पर्ट एण्ड लिडर, ओपोले ईण्ट्रि लेभल क्यामेरा फोन अन्तर्गत नयाँ ओपो ए८३ सार्वजनिक गरेको छ । ए८३मा यस मूल्य श्रेणीका फोनमा विरलै उपलब्ध हुने फुल\xa0 स्क्रिन डिस्प्ले फिचर उपलब्ध छ ।', 'साथै, यसमायूवा पुस्तालाई वास्तविक तथा प्राकृतिक सेल्फी अनुभव प्रदान गर्ने उद्देश्यका साथ एआई ब्यूटी रिकग्निशन प्रविधि पनि उपलब्ध गरिएको छ ।', '३ जीबी र्\u200dयाम र ३ हजार १ सय ८० एमएएच ब्याट्री क्षमता सहितको यो फोनको मूल्य रु. २४ हजार ९ सय ९० निर्धारण गरिएको छ ।', 'कम्पनीको नेपाल भर रहेका बिक्री केन्द्रमामार्फत फोन कालो र सुनौलो रंगमा उपलब्ध हुने कम्पनीले जानकारी दिएको छ ।', 'एआई स्मार्ट ब्यूटी', '८ मेगापिक्सेलको फ्रन्ट र १३ मेगा मेगापिक्सेल क्षमताको रियर क्यामेरा सहितको ओपो ए८३माएआई ब्यूटी रिकग्निशन प्रविधिको प्रयोग गरिएको छ । यो प्रविधिले तस्विरमा तपाईँलाई उत्कृष्ट देखाउन सघाउँछ ।', 'यसले अनुहारका प्रमुख चारित्रिक विशेषताको पहिचान गरी तिनको सुन्दरता कायम राख्दै उत्कृष्ट सेल्फी प्रस्तुत गर्न सघाउँछ ।', 'साधारण शब्दमा भन्नु पर्दा एआई ब्यूटी रिकग्निशन प्रविधि साधारण सफ्टवेयर प्रोग्राम मात्र नभइ यसले ब्यवसायिक फोटोग्राफरका रुपमा सोच्ने र सिक्ने क्षमता राख्छ । ओपोको एआई प्रविधिले हजारौँ तस्विरको डाटावेसको माध्यमबाट सिक्दै अनुभवी फोटोग्राफरहरुले झैँ उत्कृष्ट तस्विर प्रस्तुत गर्न सघाउँछ ।', 'यसले स्वचालित रुपमा हजारौँ तस्विरको माध्यमबाट सिक्दै छालाको रंग, बनोट, लिंग र उमेरका आधारमा तस्विरमा रहेको विषयलाई वर्गिकरण गर्दै उत्कृष्ट पोट्रेट प्रस्तुत गर्छ ।', 'फ्ल्यागशिप फूल स्क्रिन', 'ए८३को आकार जम्मा ५.७ ईञ्च छ । तर, यसमा रहेको स्क्रिनको आकार भने ५ ईञ्चको छ । आफ्ना पछिल्ला मोडलका तुलनामा यसको बेजल रेसियो १८ः९ राखि एण्ट्रि लेभलफोनमै फुल स्क्रिनको मज्जा पस्कन कम्पनी सफल भएको छ ।', 'यसले गर्दा ए८३ मार्फत तस्विर, भिडियो हेर्दा तथा गेम खेल्दा फराकिलो दृष्यानुभुति लिन सकिन्छ । आज सम्म अधिकांश प्रमुख ब्राण्डले आफ्ना फ्ल्यागशिप मोडलमा मात्रै फुल स्त्रिmन फिचर समाहित गरेका छन् ।ओपो ए८३को साथमा आफ्ना थप उपभोक्ताले फुल स्क्रिन फोनको उपयोग गर्न पाउन् भन्ने कम्पनीको उद्देश्य रहेको छ । साथै, फुल स्क्रिन डिस्प्लेलाई साथदिनयसमा १४४०/७२० उच्च रिजोल्यूशनको ब्यवस्था गरिएको छ ।', 'सार्वजनिक नयाँ फोनमा फेस अनलक सुविधा पनि उपलब्ध गरिएको छ । यसले गर्दा फोनको स्क्रिनमा आफ्नो अनुहार देखाइ सजिलै फोन अनलक गर्न सकिन्छ ।', 'औँला भिजेको अवस्था वा हात ब्यवस्त रहेको अवस्थामा फोन उठाउन पर्दा यसले विशेष सहजता प्रदान गर्छ ।', 'डिजाइन', 'ए८३को डिजाइन यूएफओ (यूएफओ कभ्र्ड डिजाइन फिलोसोफी) माआधारित भइगरिएको छ । फोनलाई पि्रमियम डिजाइन दिने सोचका साथ यसमा यूएफओको जस्तै सुब्यवस्थित डिजाइन अपनाइएको कम्पनीको भनाइ छ ।', 'सहज परिचालन', 'ए८३को निर्माण उपाभोक्तालाई सहज तथा आरामदायी परिचालन अनुभव दिने सोचका साथ गरिएको छ ।', 'फोनमा जडित ३जीबी सञ्चालन मेमोरीले विशेष गरी यूवावर्गलाई गेमिङको भरपुर मज्जालिन सघाउँछ । साथै, यसमादूई ओटा नानो सिम र १ थानएसडी कार्ड एकै पटक प्रयोग गर्न सकिन्छ ।', 'एसडी कार्डको प्रयोगबाट प्रयोगकर्ताले आफ्नो आवश्यकताअनुसार फोनको सञ्चय क्षमता २ सय ५६ जीबी सम्म बढाउन सक्छन् ।', 'फोनमा प्रयोग गरिएको नयाँकलर ओएस ३.२ सञ्चालन प्रणली र फाइल आदान प्रदानका लागि उपलब्ध गरिएको ओ-सेयरले ६ देखि ७ओटा साधारण तस्विर एकै सेकेण्डमा ट्रान्सफर गर्न सक्छ ।', '']"
माघ ११ देखि काठमाडौंमा क्यान इन्फोटेक मेला,"['७ माघ, काठमाडौं । कम्प्युटर एसोसिएसन अफ नेपाल (क्यान) महासंघको आयोजनामा काठमाडौंमा माघ ११ देखि सुविसु क्यान इन्फोटेक–२०१८ हुने भएको छ ।', 'माघ १६ गतेसम्म सञ्चालन हुने सो मेलामा हार्डवेयर सेल्स तथा मेन्टिनेन्स, पावर सोलुसन्स, मोबाइल एक्सेसरिज, प्रमुख बिक्रेता तथा वितरक, इन्टरनेट सेवा प्रदायक, दुरसञ्चार, आइसिटी कलेज तथा तालीम प्रदायक संस्था, सफ्टवेर सोलुसन्सजस्ता कक्ष रहने आयोजकले आइतबार पत्रकार सम्मेलन गरी जानकारी दिएको छ ।', 'मुख्य प्रदर्शन कक्षमा ४९ वटा ठूला र हल बाहिर पाँचवटा ब्राण्डिङ प्रदर्शनी कक्ष, ओपन स्पेश १४ तथा फुड कक्ष १० तथा अन्य गरी कूल २२२ कक्ष रहने जानकारी दिइयो ।\xa0 मेलामा सनराइज बैंकले टिकट लिई प्रवेश गर्ने दर्शक तथा क्रेतालाई ४०० प्रतिशतसम्म क्यास ब्याक अफर प्रदान गर्ने भएको छ ।', 'सरकारी विद्यालयबाट मेलाका लागि अवलोकन गर्न आउने विद्यार्थीको नामावली उपलब्ध गराएमा उनीहरुलाई निःशुल्क प्रवेश गर्ने व्यवस्था गरिने कम्प्युटर एसोसिएसन अफ नेपाल (क्यान) महासंघका अध्यक्ष हेमन्त चौरसियाले जानकारी दिए ।', 'महासंघका महासचिव रञ्जीतकुमार पोदारले मेलाका लागि छुट्टै प्याभिलियन कक्ष राखेको, सफ्टवेर प्याभिलियनका लागि ४४ वटा कक्षलाई विशेष सहुलियतमा उपलब्ध गराइएको बताए ।', 'सुविसुका अध्यक्ष सुधीर पराजुलीले आगामी दिनमा देशका सातवटा प्रदेशमध्ये चारवटा प्रदेशमा यस्ता मेला आयोजना गरिने जानकारी पनि दिए ।', 'उनले सूचना र सञ्चार प्रविधिलाई पूर्वाधारका रुपमा विकास गर्न अन्य मुलुकसंग अनुभव साटासाट गर्नुपर्ने पनि बताए ।']"
अध्ययन भन्छः रोबर्टले मानिसका सबै जागिरहरू कब्जा गर्दैनन्,"['', 'मेसिन लर्निङ कम्प्युटर सिस्टमले धेरै कार्यहरुमा मानिसलाई विस्थापित गर्ने हैसियत राख्दछ तर यस्ता रोबोटले मानिसका सबैखाले जागिरहरु कब्जा गर्ने सम्भावना चाहीँ नरहेको अध्ययनले देखाएको छ ।', 'अमेरिकाको कार्निगे मेलोन विश्वविद्यालय र म्यास्याच्युसेट्स इन्स्टिच्यूट अफ टेक्नोलोजीका शोधकर्ताहरुले विभिन्न २१ वटा मापदण्डमा विभिन्न काम तथा जागिरहरु मेसिन लर्निङका लागि जिम्मा दिन सकिन्छ की सकिँदैन भन्ने विश्लेषण गरेका थिए ।', '‘यद्यपि मेसिन लर्निङको आर्थिक प्रभाव तुलनात्मक रुपमा सिमित छ र हामीहरु जागिरको अन्त्य भएको अवस्थामा पुगिसकेको छैन तर अर्थतन्त्र र जनशक्तिमा यसले पार्न थालेको प्रभाव चाहीँ गम्भीर छ’, शोधकर्ताहरुले भनेका छन् ।', 'शोधकर्ताहरुका अनुसार मेसिन लर्निङको प्रभाव बढिरहँदा आफ्नो सीपको विकास गर्ने जनशक्ति तथा लगानीमा बढोत्तरी गर्ने व्यवसायहरु मात्र अस्तित्वमा रहन सक्ने शोधकर्ताहरुको ठम्याई छ ।', 'शोधकर्ताका अनुसार मानिस-मानिसबीच प्रत्यक्ष सम्पर्कको आवश्यकता पर्ने कार्यहरु जसलाई अटोमेसनमा लग्न सकिँदैन त्यस्ता जागिरहरु गर्ने मानिसहरुको जागिर झनै मूल्यवान हुँदै जानेछ । जबकी अत्यधिक डाटाका आवश्यकता पर्ने खालका जागिरहरुमा चाहीँ मानिसलाई रोबोट वा मेसिन लर्निङ सिस्टमले विस्थापित गर्नेछन् ।एजेन्सीको सहयोगमा']"
बानेश्वरसहित आसपासका चार स्थान बने ‘फ्रि वाइफाइ जोन’,"['१० माघ, काठमाडौं । काठमाडौं महानगरको १० नम्बर वडा कार्यालयले चहलपहल बढी हुने ४ वटा सार्वजनिक स्थानमा निःशुल्क वाइफाइ सेवा सुरु गरेको छ ।', 'बुधबार एक कार्यक्रमबीच महानगरका प्रमुख विद्यासुन्दर शाक्यले, छक्कुपक्कु मन्दिर (बानेश्वर पार्क), सानो गौचरन, थापागाउँ चोक र बुद्धनगर सेतो गणेश मन्दिर चोकमा निःशुल्क वाइफाइ सेवा थालनीको थालनी गरे । यि क्षेत्रलाई वडा कार्यालयले ‘फ्रि वाइफाइ जोन’ भनेको छ ।', 'निःशुल्क वाइफाई जडान भएका ठाउँमा सेवाग्राहीले मोवाइलमा वाइफाइ अन गरेर ‘वार्ड १०’ सिग्नल कनेक्ट गर्नुपर्छ । यसरी कनेक्ट भइसकेपछि १ घण्टापछि सेवा निरन्तर गर्न फेरि कनेक्ट गर्नुपर्छ । एक ठाउँबाट १ पटकमा ५०० व्यक्तिले एकैपटक सेवा पाउँछन् ।', 'महानगर प्रमुख शाक्यले सहभागिता मार्ग र रुद्र मार्गमा राखिएका १६ वटा सीसीटिभी क्यामराको पनि शुभारम्भ गरे । सेवा सुरुवात गर्दै मेयर शाक्यले राजनीति भन्दा बढी विकासे कामको नेतृत्व लिने समय आएको बताए ।', '‘सहरलाई समृद्ध बनाउनु त छँदैछ, यसबाहेक अव सुरक्षित र व्यवस्थित बनाउने कामलाई प्राथमिकतामा राख्नुपर्छ । यसका लागि म प्रतिवद्ध छु,’ उनले भने ।', 'वडा नंं १० का वडाध्यक्ष रामकुमार केसीले साना योजना बनाउनु पर्दा पनि १० लाख बढी लागत लाग्ने भन्दै योजना स्वीकृत गराउन केन्द्रमै जानुपर्दा समयमै विकासका काम गर्न नसकेको बताए ।', '‘५० मिटर दूरीको दृश्य संग्रह गर्ने क्षमता भएका सीसीटिभीले नागरिकलाई सुरक्षित महसुस गराएको छ । क्यामेरा जडान गर्ने वित्तिकै हेल्मेट चोर्ने, पसलबाट तेलको कार्टुन चोर्ने, दुर्घटना गरेर भाग्ने व्यक्ति पक्राउ परिसकेका छन् भने लागू पदार्थका दुव्र्यसनीहरु निगरानीमा छन्,’ उनले भने ।', 'करीव १४ लाख रुपैयाँ लागतमा थालिएको प्रविधि जडानको कार्यले वडालाई स्मार्ट र सुरक्षित वडाका रुपमा विस्तार गर्ने आधार तयार भएको वडा सचिव प्रकाश खड्काको भनाइ छ ।']"
के आइफोन एक्स बन्द गर्दैछ एप्पलले ?,"['सोचे अनुरुपको बिक्री गर्न नसकेपछि एप्पलले आफ्नो बहुचर्चित आइफोन एक्सको उत्पादन बन्द गर्ने सम्भावना देखिएको छ ।', 'विश्लेषकहरुका अनुसार एप्पलले यो गृष्मयामबाटै नयाँ आइफोन एक्स बनाउन बन्द गर्ने सम्भावना छ ।', 'गत सेप्टेम्बर १२ मा तामझामका साथ सार्वजनिक गरिएको आइफोन एक्सको बिक्रीदर अपेक्षाकृत नभएपछि एप्पल संघर्षरत छ ।', 'एप्पलविज्ञ तथा चर्चित विश्लेषक मिंग ची कुओले यस वर्षको समरमा आइफोन एक्स अन्तिम अवस्थामा पुग्ने चेतावनी दिएका छन् ।', 'एप्पल लगानीकर्तालाई प्रेषित नोटमा उनले आइफोन एक्सले बिक्रीकाे पूर्वानुमान भेट्न नसकेको हुँदा एप्पलले यसलाई छिटै नै बन्द गर्नसक्ने दाबी गरेका छन् ।', 'एप्पलले यसअघि सार्वजनिक भएको अर्को वर्ष नै आइफोन फाइभ सी बन्द गरेको थियो । यदि आइफोन एक्सको उत्पादन बन्द गरेमा त्यो एप्पलका लागि दोश्रो घटना हुनेछ ।', 'प्रायः एप्पलले आफ्ना पूराना मोडेलका आइफोनहरु स्टकमा राख्ने गर्दछ ता की उपभोक्ताहरुलाई प्रसस्तै रुपमा छनोटको विकल्प दिन सकियोस् । उदाहरणको लागि अहिले पनि एप्पल स्टोरमा आइफोन सिक्स एस किन्न सकिन्छ जुन सन् २०१५ मा लञ्च भएको हो ।', 'तर आइफोन एक्स भने सन् २०१९ का लागि बजारमा स्टक रहनेछैन ।', 'कुओका अनुसार आइफोन एक्सको उत्पादन तथा स्टकिङको साटो एप्पलले आइफोनका अन्य मोडेलमा आइफोन एक्समा रहेका फेस आइडी र ओएलइडी डिस्प्ले जस्ता फिचर हाल्नेछ । एप्पलले अब निकट भविष्यमा आइफोन एक्स प्लस ल्याउने पनि कुओले दाबी गरेका छन् । एप्पलले यो वर्ष आइफोनका तिनवटा नयाँ मोडेल सार्वजनिक गर्ने अनुमान कुओले गरेका छन् ।', 'विश्लेषकका अनुसार चिनिया बजारमा सोँचे अनुसारको माग नभएका कारण आइफोन एक्सको बिक्रि कम भएको हो ।', 'आइफोन एक्सको डिस्प्लेमा युजेबल स्पेस कम भएका कारण चिनिया प्रयोगकर्ताहरु निरास भएको र चिनिया बजारमा आइफोन एक्सको माग न्यून भएको कुओको दाबी छ ।', 'क्यामरा र सेन्सर राख्नका लागि स्क्रिनको माथिपट्टिको भागलाई कटौती गरी डिस्प्लेलाई बाँगो र कुरुप बनाइएको भन्दै प्रयोगकर्ताले गुनासो गरेका छन् ।', 'एजेन्सी']"
महंगो सावित भयो जुकरबर्गलाई आफैं फेसबुक स्टाटस,"['', 'आफ्नो एउटा स्टाटसका कारण फेसबुकका सीईओ मार्क जुकरबर्गले ३.३ बिलियन गुमाउनु परेको छ ।', 'जुकरबर्गले व्यवसाय, ब्राण्ड र मिडियाका पोष्टलाई कम महत्व दिईन्यूज फिडमा परिर्तवन गर्ने घोषणागरेका थिए । त्यसको साटो पारिवारिक र साथीभाइबीचका कुराकानीलाई प्राथमिकता दिने जुकरबर्गले आफ्नो पेजमा लेखेका थिए ।', 'त्यही स्टाटसका कारण फेसबुकले ३.३ बिलियन डलर गुमाउनु परेकोब्लूमबर्गन्यूजले जनाएको छ ।', 'वाल स्ट्रिटमा शुक्रबार मात्र फेसबुकको शेयर मूल्य ४.५ प्रतिशतले गिरावट आएको छ ।', 'जुकरबर्गले आफ्नो दिनको सुरुवात ७७.८ बिलियनको मालिकका रुपमा गरेका थिए तर, शेयर बजारमा आएको गिराबटका कारण ७४ बिलियनमा दिनको अन्त्य गरे ।', '', 'यससँगै जुकरबर्ग विश्वका अर्बपतिहरुको सूचीमा पनि एक स्थान तल झरेका छन् । उनलाई स्पेनिस अमानसियो ओर्टेगाले पछि पारेका छन् र चौथो स्थानमा उक्लिएका छन् ।', 'शुक्रबारको स्टक मार्केट बन्द हुँदा अमेजानका जेफ बेजोसको सम्पत्ति १०९ बिलियन डलर पुगेको फोब्र्सले जनाएको छ । नयाँ वर्ष सुरु भएपछि मात्र बेजोसको आन्दानीमा १० बिलियन थपिएको छ । यसको अर्थ दिनको एक बिलियन हुन्छ ।', 'उनी माइक्रोसफ्टका फाउण्डर बिल गेट्सलाई पछि पार्दै विश्वकै सबैभन्दा धनी बनेका छन् ।']"
"गुगलले ल्यायो अडियो बुक्स, प्लेस्टोरमा निःशुल्क","['अमेजनलाई टक्कर दिनका लागि गुगलले बुधबार गुगल असिस्टेन्ट इन्टिग्रेसनका साथमा आफ्नो प्लेस्टोरमा अडियो बुक्स लञ्च गरेको छ । जुन ४५ देशमा विभिन्न ९ भाषामा उपलब्ध छ ।', 'गुगलको अडियोबुक्स एप्पलको आइबुक्स र अमेजनको अडिबलजस्तै हो । तर यसमा अडियोबुक्स खरीद गर्नका लागि कुनैपनि मासिक शुल्क तिर्नुपदैन ।', 'प्रयोगकर्ताले गुगल असिस्टेन्टमा ‘ओके गूगल, रीड माई बुक’ भनेर आफ्नो मनपर्ने किताब सुन्न सक्नेछन् ।', 'गुगल प्ले बुक्सका उत्पादन प्रबन्ध प्रमुख ग्रेग हर्टरेलले भनेका छन्, ‘हामीले आज गुगल अडियोबुक्स जारी गरिरहेका छौँ । यो ती प्रयोगकर्ताका लागि हो जसले किताबलाई अडियोका माध्यमबाट सुन्न चाहन्छन् ।’', 'अडियोबुक्सका साथ गुगल असिस्टेन्टको इन्टिग्रेसन एन्ड्रोइड, आइओएस, क्रोमकास्ट, एन्ड्रोइड वेयर, एन्ड्रोइड अटो तथा ल्यापटपमा पनि उपलब्ध छ ।', 'कम्पनीले आफ्नो विज्ञप्तिमा भनेको छ, ‘गुगल प्लेमा तपाइँले अडियोबुक किफायती मूल्यमा खरीद गर्न सक्नुहुन्छ । यसका साथै तपाइँलार्इ अडियोबुक्सको निःशुल्क प्रिभ्यू उपलब्ध गराइन्छ ता कि खरीद अघि तपार्इंले किताब छनोट गर्न सक्नुहोस् ।’', 'एजेन्सीको सहयोगमा']"
त्रिविका ६० आंगिक र १०८५ सम्बन्धन प्राप्त क्याम्पसमा फ्रि वाइफाइ !,"['', '६ माघ,\xa0काठमाडौं । त्रिभुवन विश्वविद्यालयले सबै आंगिक क्याम्पसलाई सूचना प्रविधिमैत्री बनाउन स्मार्ट बोर्ड र निःशुल्क वाइफाइको प्रबन्ध शुरु गरेको छ ।\xa0विश्वविद्यालयले स्मार्ट बोर्ड खरिदका लागि प्रतिक्याम्पस रु एक लाखका दरले रकम व्यवस्था गरेको छ भने कीर्तिपुरस्थित त्रिवि केन्द्रीय कार्यालय, केन्द्रीय विभाग र क्याम्पसमा निःशुल्क वाइफाइ एवं विद्युतीय शासन (इ गभर्नेन्स)का लागि कूल रु १० करोड विनियोजन गरेको छ ।', 'विगतमा कालोपाटीमा शिक्षकले लेख्दै मेट्दै गर्दा विद्यार्थीले टिप्न नभ्याउने र मेटिइसकेपछि फेरि बुझाउनुपर्ने हुन्थ्यो भने स्मार्ट बोर्ड पहिला लेखिएमा सामग्री पछि दोहोर्याएर विद्यार्थीलाई देखाउन सकिन्छ ।', 'त्रिविले चालु आवमा स्मार्ट बोर्ड खरिदका लागि क्याम्पसले रकम माग्ने क्रम शुरु भएको योजना महाशाखाका प्रमुख प्रा डा ऋदिशकुमार पोखरेलले जानकारी दिए । हाल त्रिविमा ६० आंगिक र १०८५ सम्बन्धन प्राप्त क्याम्पस छन् ।', 'सो बारेमा गत पुस २८ मा प्रदेश नं ७ को धनगढीमा भएको क्याम्पस प्रमुखको भेलामा अभिमुखीकरण गरिएको र अन्य प्रदेशमा पनि क्रमशः भेला हुने प्रमुख प्रा डा पोखरेलले बताए। तर यसवारे उपत्यकाकै कतिपय क्याम्पसले जानकारी पाउन नसकेको जनाएको छ ।', 'उनले नियमित अध्ययन गर्न समय नपाउने विद्यार्थीका लागि विश्वमा प्रचलित खुला र दूर सिकाइ (ओडिएल) कक्षा सञ्चालन गरिएको पनि बताउनुभयो । यस्तै विद्यार्थीलाई एसएमएसबाट मार्कसिट हेर्न मिल्ने तथा अनलाइनमार्फत फारम भर्ने व्यवस्था गरिएको प्रमुख डा पोखरेलले बताए ।', 'त्रिविले कीर्तिपुरस्थित आफ्ना निकाय र देशभरिका आंगिक क्याम्पसमा प्रविधिको सहज पहुँच गराउन नेपाल टेलिकमसँग २०७३ पुस २२ मा सम्झौता गरेको थियो ।', 'रजिष्ट्रार डिल्लीराम उप्रेतीले गत साउन २९ मा सम्पन्न त्रिविसभामा प्रस्तुत र पारित आव २०७४/२०७५ को कार्यक्रम तथा बजेटमा शिक्षण क्रियाकलापमा प्रविधिको प्रयोगको विस्तार र उपत्यका बाहिर सेमेष्टर प्रणालीलाई क्रमशः लागू गर्ने विषयलाई प्राथमिकता दिइएको छ ।', 'पाटन संयुक्त क्याम्पसका प्रमुख डा माधव गौतमले स्मार्ट बोर्ड ल्याउने तयारीमा आफूहरु रहेको बताउँदै त्यसका लागि बजेट बढाउनुपर्नेमा जोड दिए । “विश्वस्तरको शिक्षाका लागि सूचना प्रविधिको उच्चतम प्रयोग गर्नैपर्छ, हामी पुस्तकाललाई पनि विद्युतीय बनाउने प्रक्रियामा छौँ,” उनले भने ।', 'ठमेलस्थित सरस्वती क्याम्पसका प्रा रामहरि लम्सालले प्रविधिमैत्री भएर पढाउँदा विद्यार्थी र शिक्षकबीचको अन्तक्र्रिया थप प्रभावकारी हुने बताए । सो क्याम्पसले हाल फ्लेक्स बोर्डमार्फत शिक्षण क्रियाकलाप गर्दै आएको छ ।']"
तीन महिनामै नोकियाले बेच्यो २ करोड ८ लाख फोन,"['स्मार्टफोनको दुनियाँमा नोकियाले कमब्याक गर्दा निकै संशय थियो । सामसुङ र एप्पलको दबदबा बढेपछि बजारबाट विस्थापित भएको फोनले कमब्याकको छोटो समयमै प्रयोगकर्ताको मन जितेको छ ।', 'सन् २०१७ को तेस्रो त्रैमासिकको आइडीसी रिपोर्टअनुसार एचएमडी ग्लोबलले ५० प्रतिशत बिक्री बढाएको छ । यो निकै उत्साहजनक नतिजा हो किनकि बजारमा रहेका अन्य स्मार्टफोन कम्पनीहरुको वार्षिक वृद्धिदर नकारात्मक रहेको छ । वार्षिक ५० प्रतिशतभन्दा बढि वृद्धिदर हासिल अर्को एक मात्र कम्पनी सिओमी हो ।', 'आश्चर्यजनकरुपमा नोकिया सर्वोत्कृष्ट १० स्मार्टफोन उत्पादकहरुको सूचीमा आठौं स्थानमा आएको छ । एलजी र लेनोभोभन्दा यो अगाडि छ । आइडीसी रिपोर्टले नोकियाको वार्षिक ग्रोथको चार्ट मात्र देखाएको भए पनि नोकियाको आधिकारिक वेवसाइटले उक्त चार्टका आधारमा कम्पनीले कति संख्यामा मोबाइल बिक्री गर्याे भन्ने तथ्यांक निकालेको छ ।', 'उक्त वेबसाइटको अनुमान अनुसार नोकियाले फिचर फोन र स्मार्टफोन गरी कुल २ करोड ८ लाख मोबाइल सन् २०१७ को तेस्रो त्रैमासिकमा मात्रै बिक्री गरेको छ । आइडीसीको डाटाले पहिल्यै थाहा भइसकेको छ कि दोस्रो त्रैमासिकमा यसले १ करोड २० लाख फिचर फोन र १४ लाख स्मार्ट फोन गरी एक करोड ४ लाख फोन बिक्री गरेको थियो । यसैगरी, पहिलो त्रैमासिकमा १ करोड २० लाख फिचर फोन र १ लाख स्मार्टफोन गरी एक करोड २१ लाख फोन बिक्री गरेको थियो ।', 'यो सबैलाई जोड्दा एचएमडी ग्लोबल र माइक्रोसफ्टले संयुक्तरुपमा विश्वभर ३ करोड ५० लाख फिचर फोन बिक्री गरेको देखिन्छ, जुन ८.९ प्रतिशत बजार हिस्सा हो । तेस्रो त्रेमासिकमा बिक्री भएका २ करोड १० लाख फोनहरुमध्ये कति स्मार्टफोन थिए भन्ने चाहिँ अज्ञात छ । हल्ला चाहिँ यो अवधिमा नोकियाले ३४ लाख स्मार्टफोन बेचेको भन्ने छ ।', 'एप्पलभन्दा सामसुङ धेरै अगाडि', 'अन्य कम्पनीहरुको कुरा गर्दा सामसुङ २२ प्रतिशत बजार हिस्साका साथ सबैभन्दा अग्रस्थानमा रहेको छ । दोस्रो स्थानमा रहेको एप्पलको बजार हिस्सा १२ प्रतिशत मात्रै छ । सिओमीले यो वर्ष झण्डै सतप्रतिशत वृद्धिदर हासिल गर्दै आफूलाई प्रतिस्पर्धामा अगाडि ल्याएको छ ।', '२०१७ को तेस्रो त्रैमासिकमा चीन र भारतमा चिनीयाँ कम्पनीले बजार ओगटेका छन् । सिओमी, ओप्पो र भिभोले यहाँ सामसुङ र एप्पललाई उछिनेका छन् । भारतमा चाइनिज ब्राण्डहरुले माइक्रोम्याक्स जस्ता घरेलु ब्रान्डहरुलाई तर्साइरहेका छन् ।']"
"यी ७ संकेत, थाहा पाउनुहोस् तपाइँको फोन ह्याक भयो","['तपाइँको गोजीमा रहेको मोबाइल फोनमा तपाइँसँग सम्बन्धित विभिन्न महत्वपूर्ण निजि तथा गोप्य जानकारीहरु हुन सक्छन् ।', 'साथीहरुको तस्वीरदेखि लिएर कार्यालयका जरुरी फोन नम्बरमात्र नभै विभिन्न अकाउन्ट सम्बन्धी जानकारी । यी सबै कारणले गर्दा मोबाइल अहिले मानिसको गोजीको रकेट बनिरहेको छ ।', 'यस्तोमा आफ्नो मोबाइल सुरक्षित होस् र यसमा भएका डाटाहरु ह्याकरको हातमा नपुगुन् भन्ने चाहना सबैको हुन्छ । तर कहिलेकाहीँ तपाइँले थाहा नपाइकनै तपाइँकोे मोबाइल ह्याकरको पञ्जामा पुगिसकेको हुनसक्छ । यी सात प्रकारका संकेतहरु आफ्नो मोबाइलमा पाउनुभयो भने सचेत हुनुहोस् की तपाइँको मोबाइल कसैले ह्याक गर्दैछ ।', '१. फोन स्पीडःयदि तपाइँको फोनको स्पीड सामान्य भन्दा पनि निकै कम भयो र फोन ह्यांग भइरह्यो भने बुझ्नुहोस् की यसमा कुनै भाइरस वा मालवेयर छिरेको हुनसक्छ । म्यालिसियल प्रोग्राम अर्थात् यस्तो सफ्टवेयर प्रोग्राम जसले फोनको पर्फमेन्स तथा प्रयोगकर्ताको डाटामै नोक्सान पूराउन सक्दछ । यस्ता भाइरसले तपाइँको मोबाइल फोनको स्पीड तथा पर्फमेन्समा सिधारुपमा प्रभाव पार्दछन् । तर यो पनि ध्यान दिनुपर्दछ की नियमित रुपमा फोनको अपरेटिङ सिस्टम अपेडेट नगर्दा समेत यस्तो भएको हुनसक्छ । स्मरण रहोस् एप्पलले आफ्ना पूराना भर्सनका आइफोनमा आफैले स्पीड कम गरेको हालै स्विकार गरेको थियो ।', '२. फोन तात्नुःकहिलेकाहीँ आफ्नो फोन चलाउने बेलामा सधैभन्दा धेरै नै तातेको महसूस गर्नुभएको छ ? अमेरिकी इन्टेल कम्प्नीका विज्ञ भन्छन्, ‘फोनको ब्याकग्राउण्डमा कुनै मालवेयर प्रोग्राम चलिरहेको कारणले पनि यस्तो हुनसक्छ ।’ अर्थात् तपाइँको फोनमा ह्याकरले भाइरसद्धारा आक्रमण गरेको अवस्थामा फोन बढि तात्दछ । कहिलेकाहीँ विभिन्न एपहरुलाई सही ढंगले बन्द नगर्दा पनि एपहरु चालू भएर फोन तातिरहेको हुनसक्छ ।', '३.ब्याट्री लाइफःफोन लगातार तातो हुँदा त्यसको असर ब्याट्रीमा पर्दछ । सोही कारण ब्याट्री आफ्नो आयूभन्दा कम समयमै ड्यामेज हुन्छ । तर अर्को महत्व्पूर्ण कारण हो, सिस्टम अपडेट । मोबाइल जोन वेबसाइटका अनुसार यदि अपडेट नयाँ तथा प्रभावशाली छ भने सिस्टम अपडेट गरिहाल्नु पर्दछ । यसो गर्दा ब्याट्री ड्यामेज हुनबाट बचाउँदछ । ब्याट्री लाइफ अस्वभाविक रुपमा गिरावट भएको छ भनेपनि सतर्क हुनुहोस् की तपाइँको मोबाइल ह्याकरको हमलामा परेको हुनसक्छ ।', '४. अज्ञात मेसेजःकहिलेकाहीँ तपाइँको आफ्नो फोन ह्याक भएको जानकारी तपाइँले भन्दा पहिले तपाइँका साथीहरुले पाउँछन् । कहिलेकाहीँ तपाइँको मोबाइलमा कुनै अन्जान नम्ब्रबाट मेसेज आउँछन् र त्यस्ता मेसेज आफै हराउँछन् पनि । यस्तो स्थितिमा तपाइँको साथी तथा परिवारका मानिसलाई एसएमएस तथा ह्वाट्एपबाट यस्तो सन्देश प्राप्त हुन्छ । जबकी त्यस्तो मेसेज तपाइँले पठाएको हुँदैन । यस्तो अवस्थामा तपाइँले आफ्नो इनबक्समा प्राप्त भएका त्यस्ता स्पाम मेसेज सबै डिलिट गर्नुपर्दछ । कहिलेकाहीँ इमेलको माध्यमबाट पनि ह्याकरहरुले त्यसरी जालमा फसाउने गर्दछन् । त्यसैले फोनमा आउने संकास्पद इमेलको लिंक नखोल्नुहोस् ।', '५. कुनै विन्डो आफै खुल्नुःकतिपय भाइरस यस्ता पनि हुन्छन् की जो अचानक तपाइँको फोनमा खुल्दछन् । कहिलेकाहीँ विज्ञापनको रुपमा त कहिलेकाहीँ नयाँ विन्डो वा ट्याबमा । कम्प्युटरको भाषामा यसलाई पप अप्स भनिन्छ । साइबर सेक्योरिटी विज्ञान जोसेफ स्टिनबर्ग भन्छन्, ‘जसरी कम्प्युटरमा इन्टरनेटको माध्यमबाट नयाँ ट्याब खुल्दछ, ठीक त्यसैगरी फोनमा पनि ट्याब खुल्दछ । यस्ताबाट सावधान रहेर टाढै रहनु आवश्यक हुन्छ ।’', '६. नयाँ एपःतपाई आफ्नो फोनमा कहाँबाट एप डाउनलोड गर्नुहुन्छ ? र यो कस्तो एप हो ? भन्ने कुराले ठूलो अर्थ राख्दछ । कहिलेकाहीँ तपाइँको इन्टरनेट डाटा यसकारण छिटो सकिन्छ की एपहरुले धेरै डाटा खपत गरिरहेको हुन्छ । स्टिनबर्गका अनुसार फोनलाई अपडेटेड राख्नु जरुरी हुन्छ । त्यस्तै एप बनाउने कम्पनी तथा सर्भिस प्रोभाइडरहरु पनि विश्वासयोग्य हुनुपर्दछ । अर्थात् नक्कली तथा भाइरसयुक्त एपहरु मोबाइल डाउनलोड नहुन् भन्नका लागि सचेतना अपनाउनुपर्दछ ।', '७. ब्याकग्राउण्डको आवाजःइन्टरनेटमा केही काम गर्दै ग्र्दा कहिलेकाहीँ अनौठो आवाज निस्किरहेको हुनसक्छ । वेबपेजमा अनावश्यक तथा असामान्य चिज देखिन थाल्दछ । यसो हुनुमा कहिलेकाहीँ तपाइँको फोन ह्याकरको हमलामा परिरहेको संकेत पनि हुनसक्छ । फोन गरिरहेको बेलामा फोनको ब्याकग्राउण्डमा बिप साउण्ड लगातार आइरहेको छ भने सावधान हुनुहोस् तपाइँको फोनकल कसैले रेकर्ड गरिरहेको छ ।', 'बँच्नका लागि के गर्ने ?', '-विश्वासिलो कम्पनीको एन्टी भाइरस फोनमा इन्स्टल गर्ने', '-अनावश्यक एपहरु इन्स्टल नगर्ने, तथा इन्स्टल गरिसकेका त्इस्ता एप डिलिट गर्ने', '-सित्तैको वाइफाइको चक्करमा जहाँतहीँ आफ्नो फोनमा वाइफाइ नचलाउने', '-फोनमा बलियो पासवर्ड राख्ने', '-पप अप्समा भुलेर पनि क्लिक नगर्ने', '-फोन सदैव अपडेट गरिरहने', '-इन्टरनेट डाटा कति खपत भैरहेको छ, निगरानी राखिरहने । बीबीसीको सहयोगमा']"
नयाँ वर्षको पहिलो हप्ता गुगलमा के-के खोजियो ?,"['', '', 'सन् २०१७ मा गुगल सर्च इन्जिनमा सबैभन्दा धेरै सर्च गरिएका शव्दाबलीहरुको सूचि गुगलले यसअघि नै सार्वजनिक गरिसकेको छ ।', 'जस अनुसार सेप्टेम्बर महिनामा क्यारेबियन क्षेत्रमा उत्पात मच्चाएको इर्मा नामक सामुद्रिक आँधी गत वर्ष गुगलमा सबैभन्दा धेरै खोजी गरिएको शव्दाबली बनेको छ ।', 'गुगलमा विश्वव्यापी रुपमा सबैभन्दा धेरै सर्च गरिएका अन्य टपटेन शव्दाबलीहरु निम्नानुसार रहेः', '2) iPhone 8', '3) iPhone X', '4) Matt Lauer', '5) Meghan Markle', '6) 13 Reasons Why', '7) Tom Petty', '8) Fidget Spinner', '9) Chester Bennington', '10) India National Cricket Team', 'सन् २०१७ को गुगल सर्च ट्रेण्ड माथि उल्लेख भएअनुसार रहेकोमा सन् २०१८ को पहिलो हप्तामा मानिसहरुले गुगलमा सबैभन्दा धेरै के के खोजे भन्ने कुराको पनि गुगलले जानकारी प्रदान गरेको छ ।', 'गुगल सर्च रिजल्टले यो प्रष्ट पारेको छ की सन् २०१८ मा धेरै मानिसहरुको न्यू इयर रिजोलुसन अर्थात् नयाँ वर्षमा गरेको एउटा प्रण चाहीँ आफ्नो जिउको वजन कम गर्नु रहेको छ ।', 'नयाँ वर्षको पहिलो हप्तामा मानिसहरुले सबैभन्दा धेरै डाइट प्लान, जिम सेन्टर, वजन कम गर्ने टिप्सका साथै हिउँ पर्ने ठाउँहरुको बारेमा गुगलमा सर्च गरे ।', 'गुगल कि वर्डका प्रबन्ध सम्पादक एलिजाबेथ लिओनीका अनुसार सन् २०१८ को पहिलो हप्ता गुगलमा सबैभन्दा धेरै खोजिएको शव्दाबली अर्थात् कि वर्डको रुपमा Gyms Near Me रहेको छ । अर्थात् मानिसहरुले आफु नजिक रहेको जिमखानाको बारेको सबैभन्दा धेरै खोजी गरेका छन् ।', 'त्यस्तै न्यू इयर डाइट शव्दाबलीको खोजी पनि सबैभन्दा धेरै भएको छ । बच्चाका लागि न्यू इयर रिजोलुसन के हुनसक्छ भन्ने बारेमा पनि मानिसहरुले खोजी गरेका छन्।', 'उल्लेख्य मानिसहरुले नयाँ वर्षमा घुमफिरका लागि न्यानो तथा घाम लागेको ठाउँहरुको बारेमा पनि गुगलमा खोजी गरे । जबकि धेरै मानिसहरुले हिउँ पर्ने ठाउँहरुको बारेमा गुगल सर्चमा खोजी गरेका छन् ।', 'एजेन्सीको सहयोगमा']"
एप्पल प्रमुखलाई निजी विमान चढ्न बाध्यकारी,"['आइफोन उत्पादक एप्पलका प्रमुख कार्यकारी अधिकृत टीम कुकले अब निजी विमान मात्रै चढ्नुपर्ने भएको छ ।', 'एप्पलको सञ्चालक समितिले उनलाई निजी जहाजमा मात्र यात्रा गर्नुपर्ने बाध्यकारी निर्देशन दिएको छ ।', 'एप्पलको बोर्डको हालै बसेको बैठकले आफ्ना प्रमुख कार्यकारीलाई यस्तो बाध्यकारी निर्देशन दिएको बिजनेस इनसाइडरले जनाएको छ । बोर्डको निर्देशन छ कि अब उनले कार्यालय प्रयोजनमा मात्र नभई निजी काम वा घुमघामका लागि निस्कँदासमेत निजी विमान नै प्रयोग गर्नुपर्ने छ ।', 'एप्पल बोर्डले कार्यदक्षता बढाउन र आफ्नो सीइओको सुरक्षाका लागि पनि यस्तो निर्णय गरिएको जनाएको छ ।', 'कम्पनीका अनुसार कुकले अघिल्लो वर्ष व्यक्तिगत यात्रामा ९३ हजार १ सय १९ अमेरिकी डलर खर्च गरे । त्यस्तै सन् २०१७ मै उनले व्यक्तिगत सुरक्षामा २ लाख २४ हजार २ सय १६ अमेरिकी डलर खर्चेको बीबीसीले जनाएको छ ।', 'सन् २०१७ मा कुकको तलब ३० लाख डलर थियो भने बोनसबापट ९३ लाख डलर र सेयरबापत थप ८ करोड ९० लाख डलर प्राप्त गरेका थिए ।', 'एप्पलका अन्य उच्च अधिकारीहरुले पनि निजी विमान प्रयोग गर्न पाउँछन तर यदि उनीहरुले परिवारका सदस्यलाई संगै यात्रा गराएको खण्डमा त्यसको पैसा भने तिर्नुपर्छ ।', 'तर, अब प्रमुख कार्यकारीले ढुक्कसँग आफू र आफ्ना परिवारलाई पनि त्यसमा यात्रा गराउन पाउनेछन् ।', 'निजी विमानमा यात्रा गर्नु निकै महँगो हुने गर्छ । जसले गर्दा अमेरिकाका धेरै धनाढ्यहरु पनि निजी विमानमा यात्रा गर्न मन पराउँदैनन् ।', 'एप्पलका संस्थापक स्टीभ जब्स पनि निजी विमानमै यात्रा गर्दथे जुन विमान कम्पनीले उनलाई सन् २००० मा उपहारस्वरुप दिएको थियो । जब्सको मृत्युपछि एप्पलकै डिजाइन प्रमुख जोनी इभले सो विमान खरिद गरेका थिए ।']"
साओमीको ‘रेडमी ५ ए’ नेपाली बजारमा,"['२८ पुस, काठमाडौं । साओमीको एमआई ब्राण्डको ‘रेडमी ५ ए’ को बिक्री सुरु भएको छ । बहुप्रतिक्षित एमआईको रेडमी ५ बजारमा ल्याइएको वितरक वत्सल इम्पेक्सले जनाएको छ ।', 'सस्तो मूल्यमा गुणस्तरिय सुविधा रहेको रेडमी ५ ए मा २ जिबी र्\u200dयाम र १६ जिबी रोम, ५ इन्चको डिस्प्ले, १३ मेगापिक्सलको रेयर र ५ मेगा पिक्ससलको फ्रन्ट क्यामेरा र ३००० एमएएचको ब्याट्री छ । १३ हजार ९ सय ९९ रुपैयाा पर्ने फोनमा उत्कृष्टताका साथै फोरजी सेवा उपलब्ध रहेको कम्पनीले जनाएको छ ।', 'HD Display, Qualcomm MSM8917 Snapdragon 425 Processor, 64-bit Quad-core 1.4 GHz Cortex-A53, Android 308 GPU, Dual SIM + Dedicated micro SD slot, Non-removable Li-Ion 3000 mAh battery (Up to 8 days standby time), 13MP f/2.2 PDAF LED Flash, 5MP f/2.0, Android Nougat 7.1.2, LED Selfie-light लगायतका फिचर्स पनि यसमा छन् ।', 'यो फोन लबिम मल र पाको न्युरोडमा रहेको एमआई शो-रुम, एमआईको अफिसियल वेबसाइट लगायत देशभरका बिक्रेताहरुबाट किन्न सकिनेछ ।']"
नेताहरुको अकाउन्ट ब्लक नगर्ने टि्वटरको प्रष्टिकरण,"['जरुरी राजनीतिक मुद्दाहरुमा हुने चर्चाको महत्वमा जोड दिँदै टि्वटरले विश्वका चर्चित नेताहरुले विवादित टि्वट गरेपछि उनीहरुको टि्वटर अकाउन्ट ब्लक नगर्ने प्रष्ट पारेको छ ।', 'अमेरिकी राष्ट्रपति डोनाल्ड ट्रम्पले परमाणु हतियारका सम्बन्धमा पछिल्लोपटक गरेको निकै चर्चित र विवादित टि्वटका विषयमा बहस चलिरहेका बेला टि्वटरले यस्तो प्रष्टिकरण दिएको हो ।', 'डोनाल्ड ट्रम्पले उत्तर कोरियाली नेतालाई धम्की दिँदै आफुसँग ठूलो परमाणु हतियारको स्विच रहेको भनी टि्वट गरेको विषयले विश्वमा तहल्का मच्चाइरहेको छ । ट्रम्पको हिंसा फैलाउने खालको धम्कीयुक्त टि्वटलाई टि्वटरले आफ्नो प्लाटर्फममा स्थान दिएको भन्दै टि्वटरको आलोचना भइरहेको छ ।', 'सोही सन्दर्भमा टि्वटरले एक ब्लग पोष्टमार्फत भनेको छ की टि्वटर सेवा प्रदान गर्नेसँगै विश्वस्तरमा मानिसहरुबीचमा सम्वाद र बहसलाई बढावा दिनका लागि हो ।', 'टि्वटरले भनेको छ, ‘यस बहसमा निर्वाचित विश्वस्तरीय नेताहरुले अहम भूमिका निभाउँछन् किनकी हाम्रो समाजमा उनीहरुको गहिरो प्रभाव छ । विश्वस्तरीय नेतालाई टि्वटरमा ब्लक गर्नु वा उनीहरुका विवादित टि्वट हटाउनाले अहम जानकारीहरुमाथि पर्दा लाग्दछ, जुन मानिसहरुले देख्नु तथा चर्चा गर्नु आवश्यक हुन्छ ।’ एजेन्सीको सहयोगमा']"
"चीनको इन्टरनेट सञ्जालमा जोडियो नेपाल, तोडियो भारतीय एकाधिकार","['२६ पुस, काठमाडौं । अन्ततः\xa0 नेपाल चीनसँगको इन्टरनेट सञ्जालमा जोडिएको छ । नेपाल टेलिकम चीनसँगको क्रस बोर्डर अप्टिकल फाइबर लिंकसँग जोडिएसँगै नेपालमा भारतीय इन्टरनेट एकाधिकार तोडिएको छ ।', 'इन्टरनेटमा जोडिने भाका पटक-पटक भाका सार्दै आएको नेपाल टेलिकमले अन्ततः चीनसँगको अन्तरदेशीय इन्टरनेट लिंकको सफल परीक्षण गरेको छ । सूचना तथा सञ्चार मन्त्री मोहनबहादुर बस्नेत रं नेपालका लागि चिनिया राजदुत यु होङले संयुक्तरुपमा शुक्रबार यो नेटवर्कको औपचारिक उद्घाटन गर्नेछन् ।', 'केही हप्ता भएको परीक्षण सञ्चालन सफल भएपछि व्यवसायिक रुपाम नै सञ्जालमा आवद्ध हुने तय गरिएको छ । संविधान बनेपछि भएको भारतीय नाकाबन्दीपछि चीनबाट इन्टरनेट ल्याउने योजना बनेको थियो ।', 'रसुवागढी नाका भएर नेपालमा चीनको इन्टरनेट सञ्जाल जोडिएको हो । यसअघि झण्डै एक वर्षअघि नै चीनबाट इन्टरनेट ल्याउने भनिएको थियो । तर, इन्टरनेटलाई चिनियाँ क्षेत्रमा हिउँले अवरोध सिर्जना गरेपछि तोकिएकै मितिमा सम्भव भएन ।', 'अघिल्लो वर्षको जाडो महिनाभर चीनतर्फ बिग्रिएर मर्मत गर्नुपर्ने भएको इन्टरनेटको अप्टिकल फाइबर बाक्लो हिउँले पुरिएको थियो ।', 'हिउँले प्रभावित क्षेत्रबाट आउने अप्टिकललाई चीनले रि-रुटिङ गर्दै नेपाललाई इन्टरनेटमा भारतीय परनिर्भरताबाट विकल्प प्रदान गरेको छ । पहिरोमा फसेको ३ किलोमिटर अप्टिकल रुटलाई रि-रुटिङ गरेर नेपाल इन्टरनेट मार्गमा नयाँ विकल्प तयार गरेको हो ।', 'चीनबाट इन्टरनेट ल्याउने गरी व्यावसायिक सम्झौता भएको १ वर्षपछि चिनियाँ इन्टरनेट नेपालसँग जोडिएको हो । नेपाल टेलिकम र चाइना टेलिकम ग्लोबलबीच रसुवाको जिलोङ गेटवे हुँदै चीन र नेपाललाई स्थनीय केबुलमार्गबाट जोड्न नेपाललाई आइपी सर्भिस उपलब्ध गराउने सम्बन्धी सम्झौता भएको थियो ।', 'अब नेपाल टेलिकम र चाइना टेलिकम ग्लोबल अप्टिकल फाइबरमार्फत जोडिएका छन् । चीनबाट आउने इन्टरनेट नेपाल टेलिकमको नेटवर्कमा जोडिसकेपनि शुक्रबार त्यसो औपचारिक उद्घाटनको कार्यक्रम तय भएको टेलिकम स्रोतले जानकारी दिएको छ ।', 'चिनियाँ इन्टरनेट टेलिकाको केन्द्रीय नेटवर्कमै जोडिएर उपभोक्तामाझ पुग्नेछ । ब्यवसायिक रुपमा भारतीय सेवा प्रदायकसँग भन्दा चीनबाट किनिएको इन्टरनेट लिंक थोरै महंगो हुनेछ ।', 'तर, चीनमार्फत तेस्रो मुलकका सेवा प्रदायकसँग जोडिने मौका भने यसबाट मिल्नेछ । अब हङकङसँग इन्टरनेटमा आवद्ध हुन पनि यसले सहयोग गर्नेछ ।', 'चीन हुँदै टेकिलमको इन्टरनेट नेटवर्क अब हङकङसम्म नै जोडिएको छ । टेलिकमले भारतका टाटा, एयरटेल, बीएसएनएल, भारत पन्जाव र रिलायन्सबाट २२ जीबी भोल्युमको इन्टरनेट ल्याइरहेको छ । चीनसागको आवद्धतापछि भारतको इन्टरने नेटवर्कमा एकाधिकार सकिएको छ ।', 'चीनसँग स्थल मार्ग हुँदै फाइबर जोडिएकाले अब सो क्षेत्रबाट पनि अन्य देशका सेवा प्रदायकसँग जोडिन सहज हुने अपेक्षा छ । भारत हुँदै प्रयोग गरिएको रुट बाहेक अन्तर्राष्ट्रिय कनेक्टिभिटीको लागि यो अर्को महत्वपूर्ण विकल्प हो ।', 'चीनसँगको इन्टरनेट आवद्धताले अप्ठेरा परिस्थितमा पनि नेपाललाई विकल्पहरु प्राप्त भएको छ । नेपाल टेलिकम भैरहवा, वीरगन्ज र विराटनगर नाकाबाट भारतका विभिन्न दूरसञ्चार सेवाप्रदायकसँग जोडिएकोमा अब चिनियाँ बाटोबाट समेत इन्टरनेटमा आवद्ध भएको छ ।', 'चाइना टेलिकमले भरपर्दो सेवा उपलब्ध गराउने र सो रुटमार्फत नेपाललाई ट्रान्जिट हबको रुपमा स्थापित गर्न सकिने अपेक्षा गरिएको छ ।', 'चाइना टेलिकमले हिमालय क्षेत्रमा आफ्नो रुट विस्तार कार्य गरिरहेको छ । चीनले टेलिकमलाई अत्याधुनिक सुविधासहितको रुट प्रदान गर्ने प्रतिवद्धता ब्यक्त गरेको छ ।']"
यी हुन् २०१७ का टपटेन युट्युब भिडियो,"['युट्युबले हालै वर्ष स्न् २०१७ का सबैभन्दा लोकप्रिय भिडियोको सूचि सार्वजनिक गरेको छ । उसले युट्युबमा सबैभन्दा धेरै भ्यूज, लाइक्स, कमेन्ट्स, तथा शेयर प्राप्त गर्ने लोकप्रिय भिडियोहरुको विधागत सूचि सार्वजनिक गरेको हो ।', 'यी हुन् गत अंग्रेजी वर्षका टपटेन युट्युब भिडियोहरुः१. Until We Will Become Dust – Oyster Masked:थाइल्याण्डको रियालिटी शोThe Mask Singer\xa0को यस भिडियोसन् २०१७ मा सबैभन्दा लोकप्रिय भिडियोको पहिलो नम्बरमा परेको छ ।', 'जुन महिनामा युट्युबमा हालिएको यस भिडियोलाई २० करोड ४० लाख भन्दा धेरैले हेरिसकेका छन् ।', 'साथै यसले झण्डै ६ लाख लाइक पाएको छ भने ५८ हजार भन्दा धेरै कमेन्ट्स प्राप्त गरेको छ ।', '२.ED SHEERAN – Shape of You:अमेरिकी कोरियोग्राफर काइल हानागामीको शेप अफ यू गीतमा गरेको कोरियोग्राफीको भिडियो सन् २०१७ मा दोश्रो सर्वाधिक लोकप्रिय भिडियो बनेको छ ।', '', 'यो भिडियो १२ करोड ७० लाख पटक हेरिनुका साथै १० लाख लाइक र ३० हजार कमेन्ट्स प्राप्त गरेको छ ।', '३. Ping Pong Trick Shots 3 :अमेरिकी खेल मनोरञ्जन युट्युब च्यानल\xa0Dude Perfectको टेबल टेनिस अर्थात् पिंग पोंग खेलको ट्रिक्स लगायतकारोचक खेल समावेश गरिएको यस भिडियोयस वर्षको सर्वाधिक लोकप्रिय भिडियोको तेश्रो नम्बरमा परेको छ ।', 'यस भिडियोलाई १० करोड भन्दा बढि पटक हेरिएको छ भने ३० लाख लाइक र ४ लाख ३६ हजार भन्दा धेरै कमेन्ट्स प्राप्त भएका छन् ।', '४.Darci Lynne: 12-Year-Old Singing Ventriloquist Gets Golden Buzzer:अमेरिकी रियालिटी टिभी शो\xa0America’s Got Talent 2017यी १२ वर्षे बालिकाले प्रस्तुत गरेकोगुडियाको प्रस्तुतियुक्त भिडियो निकै लोकप्रिय बन्यो।', 'यी बालिका यस सिजनकी विजेता पनि बनेकी छिन् ।', 'यो भिडियो ४ करोड ३४ लाख पटक हेरिएको छ भने ३९ लाख लाइक तथा २३ हजार कमेन्ट्स प्राप्त गरेको छ ।', '५.Ed Sheeran Carpool Karaoke:\xa0चर्चित टेलिभिजन शो Carpool Karaoke मा लोकप्रिय पप गायक Ed Sheeran लाई प्रस्तुत गरिएको यस भिडियो सन् २०१७ मा युट्युबमा सर्वाधिक लोकप्रिय पाँचौ भिडियो बन्न सफल भयो ।', '', '', 'यो भिडियोलाई ४ करोड १३ लाख भन्दा बढीपटक हेरिनुका साथै १० लाख लाइक र ४९ हजार कमेन्ट्स प्राप्त भएका छन् ।६.Lady Gaga’s FULLPepsiZero Sugar Super Bowl LI Halftime Show:\xa0अमेरिकाको टेक्सासमा गत फेब्रुअरी ५ मा आयोजित The Super Bowl LI Halftime showमापपस्टार लेडी गागाले दिएको चर्चित प्रस्तुतीको भिडियोले युट्युबमा पनि धूम मच्चाउन सफल भयो ।', 'यस भिडियो लाई ३ करोड ८२ लाख पटक हेरिनुका साथै झण्डै ५ लाख लाइक्स तथा ५४ हजार कमेन्ट्स प्राप्त भएका छन् ।', '७.INAUGURATION DAY” — A Bad Lip Reading of Donald Trump’s Inauguration:अमेरिकी राष्ट्रपति डोनाल्ड ट्रम्पको राष्ट्रपति पदको सपथग्रहण समारोहमा ट्रम्प र अन्य पाहुनाले बोलेका कुराहरुलाई ओठको चाल मिल्नेगरी व्यंग्यात्मक तथा रोचक ढंगले क्यारिकेचर शैलीमा डविङ गरी तयार पारिएको रोचक भिडियो अहिलेसम्म ३ करोड ६० लाख पटक हेरिसकिएको छ भने ५ लाख भन्दा बढि लाइक र झण्डै २७ हजार कमेन्ट्स प्राप्त गरेको छ ।', '८. history of the entire world, i guess:Bill Wurtz\xa0को यस एनिमेटेड भिडियो३ करोड ७० लाख पटक हेरिनुका साथै १० लाख लाइक र १ लाख ३४ हजार कमेन्ट्स प्राप्त गरेको छ ।', '९.In a Heartbeat – Animated Short Film:यो शर्ट फिल्म अहिलेसम्म युट्युबमा ३ करोड ३३ लाखले हेरेका छन् भने १० लाख लाइक्स र ३ लाख २३ हजारभन्दा धेरै कमेन्ट्स प्राप्त भैसकेका छन् ।', '१०.Children interrupt BBC News interview – BBC News:बीबीसीले प्रोफेसर रोबर्ट केलीसँग लाइभ स्काइपी भिडियो अन्तर्वार्ता लिँदै गर्दा प्रोफेसरको कोठामा उनकी सानी छोरी छिरेर चल्न थालेको र पछि उनको सानो छोरा पनि गुड्दै कोठाभित्र छिरेपछि अन्तर्वार्ता नै एकछिन बिथोलिएको थियाे । त्यसपछि उनकी पत्नी आएर बच्चालाई लिएर गएको भिडियो युट्युबमा निकै लोकप्रिय बन्यो ।', '', 'यो भिडियो युट्यबुमा २ करोड ६२ लाख पटक हेरिएको छ भने अढाई लाख लाइक तथा २७ हजार कमेन्ट प्राप्त गरेको छ ।']"
अब फेसबुकमा उल्लेख्य परिर्वतन !,"['', 'नयाँ वर्ष २०१८ मा प्रवेश गर्दा संसारका धेरै व्यक्तिहरुले विभिन्न खाले संकल्प गरे । उनीहरु मध्ये एक थिए फेसबुकका संस्थापक मार्क जुकरबर्ग ।', 'उनले फेसबुकका तमाम समस्याहरुको समाधान खोज्ने संकल्प लिएका छन् । फेसबुकमा नै पोष्ट गरेको एउटा आलेखमा उनले फेसबुकका नीतिहरु तथा यसका उपकरणहरुको गलत प्रयोग भइरहेको भन्दै चिन्ता व्यक्त गरेका छन् ।', 'फेसबुकको सुरुवात सन् २००४ मा भएको थियो र २००९ देखि नै जुकरबर्गले हरेक वर्ष एउटा-एउटा संकल्प लिने गरेका छन् ।', 'पछिल्लो समय फेसबुकले फेक न्यूज बढावा दिएको भन्दै आलोचना भएको छ । खास गरी २०१६ मा अमेरिकाका राष्ट्रपति चुनावका क्रममा फेसबुकको उपयोगलाई लिएर पनि प्रश्नहरु उठे ।', 'जुकरबर्गको भनाइ छ कि उनी उनले यो महत्वपूर्ण विषयलाई पनि आफ्नो प्राथमिकता सूचीमा समावेश गरेका छन् । जस्तै ‘हाम्रो समुदायलाई घृणा र दुर्व्यवहारबाट बचाउनु, राष्ट्रहरुको दख्खलबाट फेसबुकलाई बचाउनु र यो सुनिश्चित गर्नु कि फेसबुकमा बिताइएको सयम तपाईंको बहुमूल्य समय होस् ।’', 'उनले लेखेका छन्, ‘हामी सबै गल्तीहरु त रोक्न सक्दैनौं, तर अहिले हाम्रो नीति र उपकरणहरुको दुरुपयोग गरेर कैयन् गल्तीहरु गरिँदै छ । यदि यो वर्ष हामी सफल भयौं भने २०१८ को सफल अन्त्य हुनेछ ।’', 'फेसबुकका सीईओका अनुसार उनी केही फरक गर्नुको साटो यी मुद्दाहरुमाथि गहिरोसँग काम गरेर सिक्न चाहन्छन् । तर, आलोचकहरुले प्रश्न गरेका छन् कि उनले यी विषयहरुलाई वर्षेनी चुनौतिहरुको सूचीमा किन राख्नुपर्छ ?’', 'माया कोसोफले टि्वट गरेकी छिन्, ‘जुकरबर्गका लागि २०१८ मा यो चुनौति थियो कि उनले फेसबुकका सीईओ भएर ती कामहरु गरुन् जो उनले गर्नुपर्छ ।’', 'जुकरबर्गले अगाडि लेखेका छन्, ‘प्रविधिले यो वाचा गरेको थियो कि शक्ति मानिसहरुको हातमा जानेछ तर, अब धेरै मानिसहरु यो कुरामा विश्वास गुमाइसकेका छन् र उनीहरुलाई लाग्छ कि प्रविधिले शक्तिलाई आफूमा सीमित राखेको छ ।', 'उनले एनक्रिप्सन र डिजिटल मुद्राको ट्रेन्डले यसलाई काउन्टर गर्न सक्ने बताए ।', 'जुकरबर्गले भने, ‘यो आत्म सुधारका लागि एउटा महत्वपूर्ण वर्ष हुनेछ र साथै म पनि यस्ता कुराहरुलाई ठीक गर्न काम गरिरहेको छु ।’']"
"यस्तो सुटकेट जसलाई गुडाउनु पर्दैन, मान्छेको अनुहार चिनेर आफैं पछ्याउँछ","['', 'कतै जानुपर्दा भारी भरकम सूटकेस लिएर जाँदा निकै थकाई लाग्दछ । यस्तोमा यति सुटकेस लतार्न नपर्दो हो त कत्ति मज्जा हुँदो हो ?', 'अब यो दिनपनि आएको छ की तपाईंको सुटकेस तपाईंलाई चिन्दै आफै पछि पछि गुडेर आउनेछ ।', 'अमेरिकाको लस भेगासमा सुरु भएको कन्जुमर इलेक्ट्रोनिक शो २०१८ मा ForwardX Robotics नामक चिनियाा रोबोटिक्स कम्पनीले तयार पारेको CX-1 नामक यस शुटकेस सार्वजनिक गरिएको छ ।', 'आर्टिफिसियल इन्टेलिजेन्स प्रविधिको सहायताले उक्त सुटकेस बनाइएको हो । रोबोटिक्स टेक्नोलोजीमा आधारित यस सुटकेसले आफ्नो मालिकको अनुहार पहिचान गरेर पछ्याउन सक्दछ ।', 'यसमा ४ वटा पांग्रा, १७० डिग्री वाइड एंगल क्यामरा तथा पोजिशनिङका लागि लाइडर जडान गरिएको छ । यसले आइडेन्टिफिकेसन तथा ट्रयाकिङ्ग एल्गोरिदमको प्रयोग गरी मानिससँगै गुड्छ ।', 'योसँगै एउटा यस्तो ब्रासलेट पनि छ, जसले यसमा हुने गडबडी तथा सुटकेसले बाटो बिराएको अवस्थामा सूचित गर्दछ ।', 'यसमा एक ब्याट्री पनि हुन्छ जसलाई मोबाइल चार्जिङका लागि समेत प्रयोग गर्न सकिन्छ । यदि तपाईंले गल्तीले आफ्नो सुटकेस कतै छाड्नुभयो भने पनि सूटकेसले तपाईंलाई भुल्नेछैन र पछि पछि हिड्नेछ । आफूसँगै यसलाई हिडाउनका लागि कुनै बटन दबाउनु पर्दैन तपाईंको अनुहार तथा चाललाई पहिचान गरी पछि पछि गुड्दछ ।', 'अहिले यो सुटकेसको परिक्षण चलिरहेको र बजारमा कहिले आउने बारेमा कुनै टुंगो लागिनसकेको बताइएको छ ।', 'एजेन्सी']"
इलेक्ट्रोनिक्स शो मा कस्ता कस्ता रोबोट !,"['अमेरिकाको लस भेगासमा भैरहेको कन्जुमर इलेक्ट्रोनिक्स शो (सिइएस) २०१८ मा गज्जबका रोबोटहरु सार्वजनिक प्रदर्शनमा राखिएको छ ।', 'आर्टिफिसियल इन्टेलिजेन्स प्रविधिमा काम गर्ने रोबोट तथा अन्य ग्याजेटका कारण सिइएस २०१८ विशेष बनेको छ ।यो शो मा रहेका केही अत्याधुनिक रोबोट यी हुन्ः', '१.पोल डान्सिङ रोबोटःब्रिटन गिल्स वाकरले यो रोबोटलाई बनाएका हुन् । यो रोबोट कुनै व्यवसायिक पोल डान्सर जस्तै गरी नाच्न सक्दछ ।', '२. छाउरा रोबोटःकुकुरको छाउराजस्तै रहेको यो पपी रोबोटलाई छुँदा वा बोलाउँदा ठ्याक्कै कुकुरको छाउराले जस्तै प्रतिक्रिया दिन्छ ।', '३. ऋगभ रोबोटःयो रोबोट बालबच्चालाई सिकाउने कुरामा काम लाग्दछ । यो सँग ३।४ वर्षका बच्चाबच्ची पनि मज्जाले कुराकानी गर्न सक्दछन् ।', '४. पार्टी रोबोटःयो रोबोट पार्टीका लागि प्रफेक्ट छ । यसमा तपाइँ मनपर्ने म्युजिक बजाउन सक्नुहुन्छ । यदि तपाइँ पार्टी गर्न एक्लै हुनुभयो भने पनि यो तपाइँको साथी बन्न सक्दछ ।', '५.होम रोबोटःयो रोबोटलाई शो मा निकै मन पराइएको छ । यसले तपाइँको घरको एक भर्चुअल सदस्यको रुपमा भूमिका निर्वाह गर्न सक्दछ । जेस्चर मोसन, माइक्रोफोन तथा स्पीकरको सहायताले यो मानिससँग कुराकानी गर्नप्नि सक्षम छ ।', '६. बटली रोबोटःयो रोबोटले कोडिंगको काम गर्दछ । सोर्स कोड सिकेर आफै कोडिंग गर्न सक्षम छ यो रोबोट । यो रोबोट पनि चर्चाको विषय बनिरहेको छ सिइएस २०१८ मा । एजेन्सीको सहयोगमा']"
यसरी ब्लक गर्नुहोस् अनावश्यक इमेल,"['वेबसाइटमा विज्ञापन, ट्विटरमा ट्रोल्स, मोबाइलमा कल, मेसेज तथा अनावश्यक इमेल, सायद सबैजसो मोबाइल/ल्यापटप प्रयोगकर्ताले भोग्दैआएको समस्या हो ।', 'यस्तोमा कतिपय इमेलहरु यस्ता हुन्छन् जो फिशिंग वा अन्य ह्याकिङ ट्रिक्सबाट प्रयोगकर्ताको कम्प्युटर सिस्टम तथा डाटालाई नोक्सान पूराउन सक्छ । यदि यी चिजहरुलाई इन्टरनेटको अभिशाप भनियो भने सायद गलत हुनेछैन ।', 'फेक इमेलहरुबाट केवल प्रयोगकर्ताको इनबक्स भरिनेमात्र होइन यसले प्रयोगकर्तालाई नोक्सान पूराउने जोखिम पनि हुन्छ । कतिपय सर्भिस प्रोभाइडरहरु वा अन्य मानिसहरु उनीहरुको इमेल सर्भिस अनसब्सक्राइब गरिसकेपछि पनि इमेल पठाइरहन्छन् ।', 'यसबाट बच्नका लागि जिमेलले यस्तो व्यवस्था गरेको छ की प्रयोगकर्ताले अनावश्यक इमेलहरु ब्लक गर्न सक्दछन् ।', 'यसरी ब्लक गर्नुहोस् जिमेलमा कसैको इमेल:', '· सबैभन्दा पहिले गुगलमा आफ्नो इमेल आइडी पासवर्डसँगै लगइन गर्नुहोस्', '· जुन इमेल पठाउने व्यक्ति, ग्रुप वा सर्भिस प्रोभाइडरलाई तपाइँ ब्लक गर्न चाहनुहुन्छ, त्यसको नाम सर्च गर्नुहोस्', '· उसको इमेल ओपन गर्नुहोस्', '· पठाउनेवालाको नाम/ठेगानाको तल देखिएको तिखो आकारको चिन्हमा क्लिक गर्नुहोस्', '· त्यहाँबाटBlock Sender’s name/adressको विकल्प छान्नुहोस्', 'यसो गरिसकेपछि तपाइँले आफुले नचाहने इमेल वा सेलेक्टिभ प्रयोगकर्ताबाट आउने खालका इमेलबाट बच्न सक्नुहुनेछ ।', 'एजेन्सीको सहयोगमा']"
"नयाँ वर्षमा ह्वाट्सएपको किर्तिमान, ७५ अर्ब मेसेज पठाइयो","['', 'मेसेजिङ एप ह्वाट्सएपले नयाँ वर्ष २०१८ मा एक नयाँ किर्तिमान कायम गरेको छ । नयाँ वर्षको उपलक्ष्यमा साथीसँगी, तथा आफन्तहरुलाई सन्देश प्रवाह गर्नका लागि यस मेसेजिङ एपको प्रयोग दुनियामा सबैभन्दा धेरै भएको छ । नयाँ वर्षको स्वागतमा यो एपको माध्यमबाट विश्वभर गरी ७५ अर्ब वटा मेसेज पठाइए । ती मध्ये २० अर्ब मेसेज त भारतमा मात्र पठाइयो ।', 'नयाँ वर्षको दिन केहीबेरका लागि ह्वाट्सएप डाउन भएको खबर आएको थियो । त्यसपछि यो इन्टरनेटमा ट्रेन्डिङ टपिक बनेको थियो ।', 'नयाँ वर्षको बेलुका पठाइएका यी सन्देशहरुमध्ये १३ अर्बभन्दा धेरै तस्वीर तथा ५ अर्ब भिडियो रहेका छन् ।', 'ह्वाट्सएपका अनुसार यो तथ्यांक ३१ डिसेम्बरको १२ बजेदेखि १ जनवरीको राती ११ बजेर ५९ मिनेट जाँदासम्मको हो ।', 'विश्वमा कुनैपनि च्याट एपबाट एकदिनमा यतिधेरै मेसेज पठाइएको यो पहिलोपटक भएको बताइएको । यसअघि सन् २०१६ को न्यू इयर इभमा ६३ अर्बवटा मेसेज पठाइएको थियो ।स्मरण रहोस् यो न्यू इयर इभमा विश्वभर १ करोड मानिसले फेसबुक लाइभ मार्फत शुभकामना व्यक्त गरेका फेसबुकले जनाएको छ ।']"
आइफोनको ब्याट्री साट्ने योजनाबाट एप्पललाई १० अर्ब डलर नोक्सान,"['वित्तीय सेवा कम्पनी बारक्लेजको रिपोर्ट अनुसार आइफोनको ब्याट्री रिप्लेसमेन्ट प्रोग्राम अर्थात् ब्याट्री सट्टापट्टा कार्यक्रमबाट एप्पललाई १० अर्ब डलर सम्मको नोक्सान हुनसक्ने जनाएको छ ।', 'पुराना आइफोनका ब्याट्रीलाई सस्तो मूल्यमा साटेर नयाँ ब्याट्री दिने आइफोनको यस कार्यक्रमका कारण यस वर्ष आइफोनको बिक्रीदर घट्ने र नयाँ आइफोन किन्ने धेरै मानिसले आफ्नो पूरानो आइफोनको ब्याट्री फेरेर काम चलाउने देखिएको विश्लेषकले जनाएका छन् । यसले आइफोनको बिक्रिमा उल्लेखनीय असर पूराउने बताइएको छ ।', 'पूराना मोडेलका आइफोन स्लो गराएको आरोपमा हालै माफी समेत मागेको एप्पलले हालै नयाँ ब्याट्री सस्तो मूल्यमा फेरिदिने कार्यक्रम अघि सारेको छ । जस अनुसार वारेन्टी सकिएका आइफोन सिक्स वा त्यसभन्दा पछाडिका आइफोनका मोडेलका ब्याट्रीहरु २९ देखि ७९ डलर सम्ममा साटिदिने कार्यक्रम एप्पलको छ ।', 'एप्पलको यस ब्याट्री साटिदिने कार्यक्रमबाट उसका १ करोड ६० लाख नयाँ आइफोनको बिक्रि घट्ने बार्कलेसको छ । जुन भनेको उसको कूल राजश्व आम्दानीको ४ प्रतिशत हो ।', 'यस कार्यक्रम अन्तर्गत झण्डै ५१ लाख पूराना आइफोनका ब्याट्री साटिन सक्ने अनुमान गरिएको छ । यसरी ब्याट्री सट्टापट्टाबाट एप्पलले १ अर्ब ५६ करोड आम्दानी गर्नेछ । तर यसका कारण नयाँ आइफोनको बिक्रिमा हुने गिरावटबाट उनले १० अर्ब डलर गुमाउनेछ ।', 'स्मरण रहोस् आइफोन सिक्स, सिक्स प्लस, सिक्स एस, सिक्स एस प्ल्स, आइफोन एसइ, तथा आइफोन सेभेन र सेभेन प्लसका ब्याट्री प्रयोगकर्ताले साटेर सस्तो मूल्यमा नयाँ फेर्न पाउनेछन् ।', 'नयाँ ब्याट्रीका लागि सफ्टवेयर अपडेट पनि जारी गरिने एप्पलले जनाएको छ । यसबाट प्रयोगकर्तालाई आइफोनको ब्याट्रीको हेल्थ थाहा पाउन सजिलो हुनेछ । साथै ब्याट्रीका कारण फोनको पर्फमेन्समा असर परे नपरेको पनि प्रयोगकर्ताले थाहा पाउन सक्नेछन् । –एजेन्सीको सहयोगमा']"
उत्तर कोरियाका अनौठा आविष्कार: ह्याङ्गओभर नहुने रक्सीदेखि इन्टरनेट मुक्त ट्याबलेटसम्म,"['विश्वभरका मिडियामा उत्तर कोरिया तब छाउँछ जब उसले कुनै आणविक हतियारको परीक्षण गर्दछ ।', 'तर स्वयं उत्तर कोरियामा रहेका स्थानीय मिडियाहरुको कुरा गर्नेहो भने अवस्था फरक छ ।', 'स्थानीय मिडियाहरुमा ती उत्तर स्वदेशी वैज्ञानिकहरुको उपलब्धीका बारेमा निकै नै बखान गरिएको हुन्छ, जसको आविष्कार निकै आकर्षक सुनिन्छ । तथापि स्थानीय मिडियामा बखान गरिने त्यस्ता आविष्कारका कुरा साँचो हुन् वा अफवाह मात्र हो, त्यसको सत्यता कसैलाई थाहा हुँदैन ।', 'उत्तर कोरियाका केही यस्ता अनौठा तथा चर्चित आविष्कार यस्ता छन्ः', 'ह्याङ्गओभर फ्री रक्सी : द प्योंगयांग टाइम्समा गत वर्ष छापिएको समाचार उत्तर कोरियाली वैज्ञानिकहरुले यस्तो रक्सी तयार पारेका छन् जसलाई ह्याङ्गओभर फ्री रक्सी भनिन्छ । यो रक्सी पिउँदा अरु रक्सीले जस्तो ह्याङ्गओभर गराउँदैन । यसमा ३०–४० प्रतिशतसम्म अल्कोहल हुन्छ र यो स्थानीय रुपमा पाइने औषधीय वनस्पती जिनसेंग र चामलबाट बनाइएको हुन्छ । जिनसेंगमा भएको औषधिय गुणले गर्दा यो रक्सी पिउँदा ह्याङ्गओभर नहुने दाबी गरिएको छ ।', 'धुम्रपान प्रतिरोधी औषधि', '', 'धुम्रपान रोक्नका लागि उत्तर कोरियाली वैज्ञानिकहरुले सन् २०११ मा विशेष खालको धुम्रपान प्रतिरोधी चक्कीको आविष्कार गरेको दाबी गरेका थिए । यसले धुम्रपानको लत छोडाउने होइनकी धुम्रपानबाट सरीरमा प्रवेश गरेका विषाक्त पदार्थहरुलाई निर्मलीकरण गर्दछ । यसमा जिनसेंगका अलावा अन्य विभिन्न औषधिय तत्वहरुका साथै क्यान्सर प्रतिरोधी तत्वहरु समेत मिसाइएको दाबी गरिएको छ ।', 'मृगौलाको चमत्कारी औषधि', 'उत्तर कोरियाली समाचार एजेन्सीका अनुसार मृगौलाको समस्या समाधानका लागि एक चमत्कारी औषधि पत्ता लगाइएको छ । उक्त औषधि प्रोटोपोरफिरीन बायोकेमिकल हो, जुन जनावरको रगतबाट बनाइन्छ । यसबाट हेपाटाइटिस, सिरोसिस लगायतका रोगको पनि उपचार गर्न सकिन्छ ।', 'बुद्धिबर्धक पेय', 'उत्तर कोरियाली मिडियाहरुका अनुसार स्याउ, नासपाती र स्ट्रबेरीको स्वादमा तयार पारिएको उक्त पेय पदार्थले मस्तिष्कका कोशिकाहरु बढाउनमा सहयोग गर्दछ । उक्त क्रान्तिकारी पेय पदार्थले मस्तिष्क तेज बनाउन तथा स्मरणशक्ति बढाउन मद्धत गर्दछ । साथै यसले मुटुरोग र अनुहारमा चाउरी पर्नबाट पनि रोक्दछ ।', 'इन्टरनेट फ्री ट्याबलेट', 'उत्तर कोरियाली यस्तो ट्याबलेट बनाएको छ जुन एन्ड्रोइड फोर अपरेटिङ सिस्टमबाट चल्दछ र त्यसमा केवल उत्तर कोरियाको इन्टरनेटमात्र चल्दछ । त्यसमा उत्तर कोरियाली समाचार एजेन्सी, मुख्य पत्रिका तथा सरकारी टेलिभिजनका एप इनबिल्ट राखिएको छ । त्यसमा रहेको टिभी ट्यूनरमा केव सरकारी च्यानल मात्र आउँछ । उत्तर कोरियाली नागरिकलाई इन्टरनेट चलाउन प्रतिबन्धित छ । उनीहरु यसमा युट्युब र जिमेल खोल्न सक्छन् तर त्यसको प्रयोग केवल एंग्री बर्डस् गेम खेल्नमात्र गरिन्छ ।', 'बीबीसी']"
एप्पलले विकास गर्दैछ लामो दूरीको वायरलेस चार्जिङ प्रविधि,"['', 'आइफोन निर्माता एप्पलले अमेरिकी पेटेन्ट तथा ट्रेडमार्क अफिसमा आफ्नो नाउँम एक पेटेन्ट दर्ताका लागि आवेदन पेश गरेको छ ।', 'यो आवेदन एक विशेष प्रविधिका लागि दिइएको हो, जसका माध्यमबाट आइफोन, एप्प्ल वाच तथा आइप्याडमा लामो दूरीको वायरलेस चार्जिङ प्रविधि भित्रिनेछ ।', 'रेडियो फ्रिक्वेन्सीमा आधारित लङ्ग रेन्ज वायरलेस चार्जिङ्ग प्रविधिलाई अमेरिकी संघीय सञ्चार आयोगबाट कन्जुमर सेफ्टी सर्टिफिकेट प्राप्त भैसकेको छ । यो सँगै यस प्रविधि लोकप्रिय बन्ने सम्भावना अझै बढेको छ ।', 'एप्पलले शुक्रकार एक रिपोर्टका माध्यमबाट बताएको छ, ‘हामीले युनिक शेड्यूलिङ सिस्टम तथा वायलेस पावर ट्रान्सफरका लागि पेटेन्ट आवेदन गरेका छौँ । यो प्रविधिबाट मोबाइल ब्याट्रीलाई तारविना नै चार्ज गर्न सकिनेछ ।’एजेन्सीको सहयोगमा']"
कलर्सले ल्यायो अगाडि २ क्यामेरा भएको फोन एस ११,"['२८ पुस, काठमाडौं । कलर्स मोबाइलले आफ्नो एस सिरिज समूहअन्तर्गत एक नयाँ ढाँचाको नवीनतम् मोबाइलफोन एस ११ लाई सार्वजनिक गरेको छ । एस ११कलर्स मोबाइलको एस सिरिजमा आएको एक त्यस्तो अत्याधुनिक नवीन फोन हो, जसमा मेडियाटेक ६७३७ डब्लु चिपसेट जडान गरिएको छ ।', 'मिडिया टेक इन्कर्पोरेटेडका (एशिया र अफ्रिकाको कर्पोरेट सेल्स एण्ड बिजनेश डेभलपमेन्ट) तर्फको उपमहाप्रबन्धक आर्थर वाङ र टेलिटक निर्देशक प्रतिक जालान र दराज केमू प्रालिका प्रबन्ध निर्देशक राजीव अमात्यसँग संयुक्त रुपमा उक्त नयाँ मोबाइल फोन सार्वजनिक गरे ।', 'प्रस्तुत नयाँ स्मार्टफोन प्रभावशाली दोहोरो क्यामराका साथ उपलब्ध छ भनें विशेषतः यो फोन जसको खास अधिकतम बजार मुल्य रु.१६,४९५ रहेको भएता पनि २४ प्रतिशत छुटका साथ दराज डट कम डट एनपिका लागि विशेष मुल्य रु.१२,४९५ कायम गरिएको छ ।', 'यसका साथै ग्राहकले १२०० एमबिएनसेल डाटा एवं दराजमा अर्को पटकको खरीदमा २५० रुपैयाँ छुटको गिफ्ट भाउचर पनि सित्तैंमा पाउनु हुनेछ । कलर्स मोबाइलले यस प्रकारले स्मार्टफोनलाई बजारमा पेश गरेको हालसम्म कै यो पहिलो अवसर हो ।', 'फेानमा ८ मेगापिक्सल क्षमताको दुई क्यामरा अगाडी रहेका छन् भनें ८ मेगापिक्सलकै एक क्यामरा पछाडी भगमा रहेको छ । यो फोन ती पलहरुका लागि विश्वसनीय छ जब एकले सेल्फीमा हरेकलाई समेट्न चाहन्छ वा पृष्ठभूमिको सुन्दर दृश्यहरुलाई कैद गर्न चाहन्छ । अर्कोलाई प्रभावशाली एस ११ सँग चिडचिडाउनु पर्ने छैन ।', '‘नवीनखोज सम्भव भएसम्म धेरै मानिसहरुद्वारा अनुभव गरिनु पर्दछ । यही नै हो जसले कलर्स मोबाइललाई अघि बढाइरहेको छ । हुनतः दोहोरो क्यामरा फोन सन् २०११ मा पहिलो पटक प्रस्तुत गरिएको थियो, अहिले यो हरेक मोबाइल फोनमा नभै नहने विशेषता नै भैसकेको छ । हामीले यो अद्वितीय ह्याण्डसेटलाई उत्कृष्ट परिचयात्मक मूल्यका साथ दराज वेबसाइट र दराज एपमार्फत् उपलब्ध गराइरहेका छौं,’ टेलिटक प्रालिका निर्देशक प्रतिक जालानले उक्त बताए ।', 'यो नयाँफोन मेटालिक पूर्णताका साथफिन्गर प्रिन्ट सेन्सरले भरपूर छ । यसको बाहिरी बनावट देख्नमा र महसुस गर्नमाअति नै उत्कृष्ट कारीगरीपूर्ण छ ।', 'यसमा ३ जिबी र्\u200dयाम र १६ जिबी रोम छ भनें यस्को संचालन एण्ड्रोइड एन (नउगाट ७.०) बाट गरिएको छ । यसको अत्यन्तचौडाई भएको ५.२ इन्चको स्क्रीनको मद्दतबाट प्रयोगकर्ताहरुले च्याट गर्न, फिल्म हेर्न आदिको अनुपमअनुभव बटुल्न सक्नेछन् ।', 'यस एस ११ फोनमा पेश भएको अद्भूत विशेषता भनेको फोनको दुवै साइडमा दुई वटा सिम कार्डहरु -४जि र ३ जि) राख्ने २ स्थान हुनु अनि एउटा एसडि कार्डको स्थान हुनु हो, जुन एउटै समयमा प्रयोग गर्न सकिन्छ ।', '‘नेपालमा कलर्स मोबाइलसँग हाम्रो अत्यन्त महत्वपूर्ण र लामो समयदेखिको सहकार्य रहँदै आएको छ । हामी यस प्रकारको नवीनतम उत्पादन, जसलाई आजका युवा पुस्ता, स्टाइलिस र टच फोन प्रेमी प्रयोगकर्ताहरुलाई मध्यनजर राखेर उनीहरुले चाहे जस्तै सुपथ मूल्यमा उत्कृष्ट विशेषताहरुले भरिएको अद्वितीयफोन प्रस्तुत गर्न सफल भएकोमा कलर्स टिमलाई हार्दिक बधाई दिन चाहन्छौं । हामीलाई आशा छ कि मिडिया टेक ६७३७ डब्लुका साथ कलर्स मोबाइलले आफ्ना ग्राहकहरुलाई उत्कृष्ट स्मार्ट फोन उपलब्ध गराउने कार्यमा एक अर्को अभूतपूर्व सफलताको अध्याय निर्माण गर्नेछ,’ मिडिया टेक उपमहाप्रबन्धक आर्थर वाङले भने ।']"
"वैज्ञानिकले बनाए यस्तो रोबोट, जसले कसरत गर्दा पसिना निकाल्छ (भिडियाेसहित)","['वैज्ञानिकहरुले एउटा यस्तो मानवजस्तै रोबोट अर्थात् ह्युमनोइड रोबोट तयार पारेका छन् , जसले मानिसले जस्तै पुसअप, सिट अपलगायतका व्यायाम गर्न सक्दछ ।', 'अझ सबैभन्दा रोचक कुरा त के भने यो रोबोटको शरीरबाट व्यायाम गर्दा मानिसको शरीरबाट जस्तै गरी पसिना निस्किन्छ ।', 'यो रोबोटमा एउटा यस्तो कृत्रिम सिस्टम लगाइएको छ जसका कारण उसको जिउबाट पसिना निस्किन्छ । शारीरिक रुपमा यो रोबोटले पूर्णरुपमा मानव शरीरले जस्तै काम गर्दछ ।', 'जापानको युनिभर्सिटी अफ टोकियोका वैज्ञानिकहरुले बनाएको यो रोबोटको नाम केंगोरो हो । यसलाई क्र्यास टेष्टमा प्रयोग गर्न सकिन्छ । यसका साथै यो रोबोटको प्रयोग खेलाडी तथा धावकहरुका मांशपेशीको विश्लेषणमा पनि गर्न सकिन्छ ।', 'वैज्ञानिकको यो टोलीले पछिल्ला केही वर्षयता मानवस्वरुप रोबोटको विकाश गर्ने काम गरिरहेको छ । यस टोलीले सन् २००१ यता विकास गरेका रोबोटको सिरिजमा केंगेरो सबैभन्दा अत्याधुनिक रहेको बताइएको छ ।', 'यो रोबोटको शरीरबाट पसिना आउने हुनाले यसले रोबोटलाई बढि तात्नबाट बचाउँदछ । साथै यसले मानिसले जस्तै केही चाल चाल्न तथा व्यायाम गर्न पनि सक्दछ ।', '', 'एजेन्सीको सहयोगमा']"
एनसेलको फोरजी सेवा अब लाहान र धनगढीमा,"['२२ पुस, काठमाडौं । देशकै वृहदचौथो पुस्ताको मोवाइल सेवा (फोरजी) कभरेजलाई थपविस्तार गर्दै, एनसेल प्राइभेट लिमिटेडले आफ्नो फोरजीअर्थात लङ्ग टर्म इभोलुसन (एलटिई) सेवा लाहान (सिराहा) र धनगढी (कैलाली) मा पनि विस्तार गरेको छ । आइतबार (पौष २३) देखि यी दुई शहरहरुमा फोरजी सेवा संचालनमा आउने कम्पनीले जनाएको छ ।', 'सेवा विस्तारसँगै एनसेलको फोरजी सिम तथा फोरजी सेवा सपोर्ट गर्ने मोवाइल सेट प्रयोग गर्ने सबै पि्रपेड तथा पोस्टपेड ग्राहकले अब लाहान र धनगढीमा पनि दु्रतगतिको मोवाइल ब्रोडब्याण्ड सेवाको मजाका साथै यसबाट लाभलिन सक्नेछन् । यो सेवाविस्तारसँगै एनसेलको फोरजी सेवा देशको विभिन्न २१ शहरमा पुगेको छ र एनसेल फोरजी सेवाको पहुँच १५५ भन्दा बढि जनसंख्यामापुगेको छ ।', '“अझधेरै मानिसलाई नयाँ प्रविधिमा आधारित दु्रतगतिको मोबाइल ब्रोडब्याण्ड सेवामा पहुँच सुनिश्चित गर्दै, थप २ शहरहरु लाहान र धनगढीमा पनिफोरजी सेवाप्रदानगर्न पाउँदा हामीनिकै हषिर्त छौं,” एनसेलकाकर्पोरेट सर्भिसेज् निर्देशक प्रणय आचार्यले भने । ”राष्ट्रिय ब्रोडब्याण्ड नीतिले लिएका लक्ष्य प्राप्ति तथा डिजिटल नेपाल निर्माणमा योगदान पुर्याउदै, आˆनो प्रतिवद्धता बमोजिम हामी जनसंख्याको १५ प्रतिशतभन्दा बढिमा यो सेवाको पहुँच सुनिश्चितगर्न सफलभएका छौ ।”', 'जेठ १८ देखि सुरु भएको एनसेलको फोरजी सेवाहाल काठमाडौ उपत्यका (नगरकोट सहित), बनेपा, धुलिखेल, पोखरा, दमौली, विराटनगर, विर्तामोड, दमक, धरान, भरतपुर, हेटौडा, विरगंज, भैरहवा, बुटवल, कोहलपुर, नेपालगञ्ज र विरेन्द्रनगरमा उपलब्ध छ ।', 'आˆनो सिम कार्डलाई अझै फोरजीमा परिवर्तन नगरेका ग्राहकले नजिकैको एनसेल सेन्टरमा गई आफूले प्रयोग गरीरहेको सिमलाई फोरजीचल्ने सिम (युसिम) सँग मात्र रु १ शुल्कतिरेर साट्न सक्छन् । ग्राहकले आˆनो नागरिकतावा सवारी चालक अनुमतिपत्र पेश गरी सिम साट्न सक्छन् । यसरी सिम परिवर्तन गर्दा ग्राहकको मोवाइलनम्बरमा कुनै परिवर्तन हुने छैन । साथै ग्राहकले १ जिबीफोरजी डेटा पनिप्राप्तगर्नेछन् । प्राप्तडेटा ३ दिनको लागिमान्य हुनेछ ।', 'यसका साथै फोरजी सेवा प्रयोग गर्ने ग्राहकले ‘बाइवान गेट वानपि|m’योजनाअन्तर्गत कुनै पनि डेटा प्याकको खरिदमा त्यही भोलुम बराबरको फोरजी डेटा बोनस स्वरुप प्राप्त गर्न सक्नेछन् । यसरी प्राप्त फोरजी डेटा बोनस ग्राहकले फोरजी नेटवर्कमा प्रयोग गर्न सक्छन् । यससँगै एनसेलले योण्डर म्युजिकएपमा ३० दिन सम्म निःशुल्क अनलाईन गीत सुन्न तथा डाउनलोड गर्न सकिने सुविधा प्रदान गरेको छ ।', 'ग्राहकले एस्टि्रक्स३२४हृयास डायल गरी योण्डर म्युजिकको निःशुल्क मजा लिन सक्नेछन् । योण्डर म्युजिक २ करोड भन्दा बढि गीतहरु रहेको एक वृहद डिजिटल लाइब्रेरी हो, जसमा १५,००० भन्दा बढि नेपाली गीत संगीतहरु पनि उपलब्ध छन् । ग्राहकले अंग्रेजीमा ‘क्यु’ टाइप गरी ३२४ मा एसएमएस पठाई आˆनो सिम फोरजी सिम हो की होइनभन्ने जानकारी प्राप्त गर्न सक्छन् ।', 'फोरजी/एलटिई प्रविधिअन्र्तगत पि|mक्वेन्सीको प्रभावकारीतामा सुधार भई उच्चगतिको इन्टरनेट सेवा उपलब्ध हुने भएकाले ग्राहकले आˆनो मोवाइल डिभाइसमा अझ धेरै र राम्राएप्लिकेसनहरु प्रयोग गर्न, तत्काल महत्पपूर्ण ठूला फाइलहरु आदान-प्रदानगर्न, उच्च गुणस्तरका भिडियो सामाग्रीहरु सजिलै हेर्न लगायतका कामहरु गर्न सक्नेछन् ।', 'एनसेलले आˆनो फोरजी सेवा अझ विस्तार गर्दै, ग्राहकलाई दु्रतगतिको मोवाइल ब्रोडब्याण्डले ल्याउने नयाँ अवसरहरुबाट लाभपुर्याउने लक्ष्यलिई विभिन्न शहरहरुमा नेटवर्क परीक्षण गरीरहेको छ ।']"
‘नोकिया ८’लाई फोर्ब्स स्मार्टफोन अफ द इयर,"['२२ पुस, काठमाडौं । नोकिया ८ लाई फोर्ब्सले “स्मार्टफोन अफ द ईयर २०१७” घोषित गरिएको छ । थुप्रै स्मार्टफोनहरु मध्ये नोकिया ८ साथै आईफोन एक्स, सामसङ्ग ग्यालेक्सी एस८ एज प्लस र पिक्सल २ एक्सएल पनि २०१७ को स्मार्टफोन अफ द ईयरमा नाम सूचिकृत भएको छ ।', 'वर्ष २०१७ मा एच्एमडी ग्लोबलले नोकियासँग मिलेर नोकियाको पहिलो एण्ड्रोइड- पावर स्मार्टफोनको परिचय बजारमा गराएका हुन् ।', 'नोकियाको नयाँ हान्डसेट नोकिया ८ हाई-इन्ड एण्ड्रोइड स्मार्टफोनमा गनिन्छ । स्मार्टफोन अफ द ईयर २०१७ को लागि फोनको डिजाइन र फङ्सन मात्र नहेरी फोनले बजारमा ल्याएको चहलपहल र फोनमा उपलब्ध गराईएको नयाँ सुविधाहरुलाई पनि मूल्याङ्कन गरिएको हो ।', 'हाई-इन्ड स्मार्टफोनहरुको बजारमा धेरै होडबाजीे चलेको छ । २०१७ मा आईफोन एक्स, र एस ८ पिक्सल २ जस्ता नयाँ स्मार्टफोनहरुले ग्राहकहरुको ध्यान तानेका थियो ।एच्.एम.डी ग्लोबलले नोकियाको पहिलो एण्ड्रोइड -पावर स्मार्टफोन निकाली नोकिया ६ बाट ग्राहकहरुलाई आकषिर्त गराएका थिए ।', 'जब नोकिया ८ बजारमा आए ग्राहकहरु नोकिया प्रति अझै प्रभावित हुन पुगे । नोकिया ८ को विशेषताहरु हेर्दा यसमा धेरै अनुसन्धान र मेहिनेत लागेको देखिन्छ ।', 'नोकिया ८ ले ल्याएको “बोथि” अर्थात दुई तर्फी लाईभ भिडियो स्टि्रमिङ्गको विशेषताले नै नोकिया ८ लाई एक उत्कृष्ट स्मार्टफोनको चिनारी दिएको छ ।', 'अन्य विशेषता मध्ये यसमा रहेको क्वालकमको स्नापड्रागन ८३५ र एण्ड्रोइड ओरियो अपडेटले पनि यसको उत्कृष्टता बढाएको छ । नोकिया ओजेड्ओ स्पासियल ३६० डिग्री अडियो भएको पहिलो स्मार्टफोन पनि नोकिया ८ हो । फोनमा प्रशस्त स्ट्रोरेज भएकाले आˆनो फोटोहरु गुगल फोटोमा राख्न सकिन्छ ।', 'नोकिया ८ मा पाईने डबल – लेन्स क्यामेरा (जाईसिस् अप्टिक्स) को साथ खिचिने तस्बिर , क्वालकमको क्विक चार्जले हुने छिटो चार्जिङको व्यवस्था , एण्ड्रोइड ओरियो भएकाले फोनमा निरन्तर हुने अपडेट र साथै नोकिया ८ को युएसबी-सी द्वारा हुने सजिलो कनेक्टिभिटिका कारण यो स्मार्टफोनलाई फोब्र्सले स्मार्टफोन अफ द ईयर २०१७ नाम दिएका हुन् ।', 'एच्.एम.डी ग्लोबल र नोकियाले राम्रो र भरपर्दो स्मार्टफोन बनाउँदै ग्राहकहरुको रुचि र सम्मान पाएका छन् ।', 'अन्य स्मार्टफोनहरु मध्ये नोकिया ८ लाई स्मार्टफोन अफ द ईयर २०१७ घोषणा गरिएको नोकियाको लागि गर्वको कुरा हो । डिजाइन र फङसनमा मात्रै नहेेरी नोकियाको पुरै ˆलागसिप मार्केटमा ल्याएको प्रतिस्पर्दाद्धारा नोकिया ८ लाईर् स्मार्टफोन अफ द ईयर २०१७ घोषित गरिएको हो ।']"
अन्तरिक्षमा गएपछि किन बढ्छ मान्छेको उचाईँ ?,"['तिन हप्ता अघिमात्रै अन्तरीक्ष स्टेसनमा आइपुगेका एक जापानी अन्तरिक्षयात्रीले आफ्नो जिउ ९ सेन्टिमिटरले लम्बिएको भनाई सच्चाएका छन् । साथै उनले मापनको गल्तीले गर्दा यस्तो भएको भन्दै माफी मागेका छन् ।', 'आफु वास्तवमा २ सेन्टिमिटर मात्रले अग्लो भएको भएको तर नापमा गल्ती हुँदा ९ सेन्टिमिटर हुन गएको उनले बताएका छन् ।', 'जापानी अन्तरीक्षयात्री नोरिसिगे कानाइले टि्वटमार्फत यस्तो बताएका छन् ।', 'अन्तरीक्षमा गएपछि ९ सेमी अग्लो भएको भनी उनले यसअघि टि्वट गरेपछि त्यसले विश्वभर नै चर्चा कमाएको थियो\xa0 । वैज्ञानिकहरुका अनुसार अन्तरीक्षमा गइसकेपछि यात्रीको सरीर औषतमा २ देखि ५ सेमीले अग्लो हुनु स्वभाविकै हो । तर जापानी अन्तरीक्षयात्री कानाईले चाहीँ आफु ९ सेमी अग्लो भएको जिकिर गरेका थिए ।', 'उनले टि्वट गरी लेखेका थिए, ‘गुड मर्निङ सबैजनालाई । मैले आज एउटा महत्वपूर्ण घोषणा गर्दैछु । हामी अन्तरीक्षमा पुगेपछि हाम्रो जिउको नाम लिएका थियौँ । र, ओहो म त ९ सेमीले बढेछु ।’जम्मा ३ हप्तामै बिरुवा जस्तै गरी आफु बढेको उनले बताएका थिए ।', 'उनको यो टि्वटको दाबी गलत रहेको भनी सर्वत्र आलोचना भएपछि उनले अर्को टि्वट गर्दै लेखेका छन्, ‘आफ्नो जिउको बढोत्तरीको विषयमा रुसी कमान्डरले शंका व्यक्त गरेपछि आफुले तत्कालै पुन आफ्नो जिउ नाप्दा आफ्नो जिउ पृथ्वीमा भन्दा केवल २ सेमी मात्र लामो रहेको पाएँ ।’ साथै उनले मापनको गल्तीका कारण सुरुमा ९ सेमी बढेको देखिएको प्रष्ट पारेका छन् ।', 'वैज्ञानिकहरुका अनुसार अन्तरीक्षमा गुरुत्व बलको अभाव हुने हुँदा मेरुदण्डका हड्डीहरुबीचको ठाउँ फैलिने गर्दछ, जसका कारण मानिसको उचाई बढ्दछ ।', 'अन्तरीक्षमा केही बढेका अन्तरीक्षयात्रीहरु पृथ्वीमा फर्किसकेपछि भने केही समयमै पहिलेकै उचाइमा र्झदछन् । बीबीसी', '', '', '']"
"यस्तो कार, जसलाई ट्राफिक जामले रोक्दैन","['आफू चढेको गाडि जाममा फसेको बेला तपाइँ हामीले कल्पना गर्छौँ कि यदि यो गाडी जमिनबाट माथि उठेर फुत्त जामभन्दा अघि पुग्यो भने कत्ति मज्जा हुने थियो ।', 'त्यो कल्पना मनभित्रै राखेर हामी जाम खुल्ने आशामा गाडिभित्रै झोक्राइरहन्छौँ । तर अबचाहिँ त्यस्तो कल्पना पनि यथार्थ बन्दैछ ।', 'अमेरिकामा एउटा यस्तो गाडी बनाइएको छ जसलार्इ जामले कुनै असर पार्दैन । त्यो गाडी जामबाट मुक्त भएर अगाडि बढ्न सक्दछ । किनकि उक्त प्रविधिले गाडीलाई जाममा फसेका गाडीभन्दा माथिबाट कुँदाउँछ ।', 'अमेरिकाको क्यालिफोर्नियास्थित लेनकेस्टर सहरका मानिसहरु प्रायः त्यहाँको सडकमा हुने जामबाट वाक्क हुन्छन् । सदाझैँ जब एक विहान मानिसहरु त्यस्तै जाममा फसेर उँघिरहेका थिए तब त्यसबीचमा कुँदिरहेको एउटा टक्लू कारलाई देखेर तीनछक परे । भीडमा रहेको त्यो कारका पांग्राहरु एकाएक माथि उठ्न थाले अनि त्यो कार यति मात्र उचालियो कि जामबाट फुत्किने बाटो आफैं बनायो ।', '', 'मानिसहरुले हेर्दा हेर्दै र कुरो बुझ्न नपाउँदै त्यो कार जाममा फसेका अन्य कारको माथिबाट बाहिर निस्कियो ।', 'उक्त कारमा एक विशेष खालको हाइड्रोलिक सिस्टम जडान गरिएको छ । उक्त सिस्टमकै कारण कारको पांग्रा बाहेक अन्य भाग जमिनबाट निकै माथि उठ्छ र जमिनमा रहेका पांग्राले साँघुरो बाटोबाट समेत कारलाई अगाडि बढाउँदछ । जसका कारण उक्त कार अन्य कारभन्दा निकै माथि रहँदै गुड्न सक्दछ ।हेर्नुस् भिडियाे', 'एजेन्सी']"
"फेसबुकको न्यूजफिडमा परिवर्तन हुने, व्यवसायिक पोष्टलाई कम प्राथमिकता","['फेसबुकले व्यवसाय, ब्रान्ड र मिडियाका पोस्टहरुलाई कम महत्व दिने गरी आफ्नो न्यूज फिडमा परिवर्तन गर्ने भएको छ ।', 'यसको साटो पारिवारिक र साथीभाइबीचका कुराकानीलाई प्राथमिकतामा राखिने फेसबुकका प्रमुख कार्यकारी मार्क जुकरबर्गले आफ्नो पेजमा उल्लेख गरेका छन् ।', 'यसको परिणामस्वरुप व्यवसायिक संगठनहरुले आफ्नो पोष्टहरुको लोकपि्रयता घटेको महसुस गर्ने उनको स्वीकारोक्ति छ ।', 'आगामी केही हप्ताभित्र नयाँ परिवर्तन लागू भइसक्ने छ । ‘हामीले हाम्रो समुदायबाट के फिडब्याक पायौं भने व्यवसाय, ब्रान्ड र मिडियाका पोष्टहरुले हामीलाई एक अर्कासँग नजिक ल्याउने व्यक्तिगत क्षणहरुलाई ओझेलमा पारिदिए’ जुकरबर्गले लेखेका छन् ।', 'मानिसहरुको खुशीका लागि फेसबुक उपयोगी छ भनेर सुनिश्चित गर्नु आफूहरुको दायित्व रहेको उनले उल्लेख गरेका छन् । ‘नयाँ परिवर्तनपछि मानिसहरुले फेसबुकमा कम समय बिताउँदा पुग्छ,’ जुकरबर्ग भन्छन्, ‘तर उनीहरुले बिताएको समय बढी मूल्यवान हुनेछ ।’', 'यसअघिको पोष्टमा जुकरबर्गले सन् २०१८ मा फेसबुकलाई ‘ठीक’ बनाउने भन्दै यसको दुरुपयोग रोक्ने प्रतिवद्धता जनाएका थिए ।', 'फेसबुकलाई देश तथा राज्यहरुबाट जोगाउने पनि उनले बताए । हालैका विश्लेषणहरुले ईंगित गरेका छन् कि रुस लगायतका देशहरुले फेसबुकमा आएका विषयवस्तुलाई तोडमोड गर्ने गरेका छन् ।\ufeff']"
ग्यालेक्सी एस नाइन आउने हल्लाले एप्पललाई धक्का,"['यो मंगलबार एप्पल कम्पनीको शेयर मूल्यमा ३ प्रतिशतले गिरावट आयो । सन् २०१८ को पहिलो त्रैमासिकमा आइफोन एक्सको बिक्रि कम हुने अनुमानित तथ्यांक एप्पलले सार्वजनिक गर्न लागेको भन्ने खबर फैलिएसँगै एप्पलको शेयर मूल्यमा गिरावट आएको हो ।', 'ताइवानको इकोनोमिक डेली पत्रिकाका अनुसार सन् २०१८ को पहिलो त्रैमासिकमा ३ करोड आइफोन एक्स बिक्रि हुने अनुमानित तथ्यांक सहितको रिपोर्ट एप्पलले सार्वजनिक गर्ने तयारी गरेको छ । यसअघिको रिपोर्टमा एप्पलले उक्त त्रैमासिकमा ५ करोड आइफोन एक्स बिक्रि हुने अनुमानित तथ्यांक पेश गरेको थियो । यदि यसो भएमा आइफोन एक्स बिक्रिको सुपर साइकलको अपेक्षा गरेका लगानीकर्ता तथा एप्पल कम्पनीका लागि पनि ठूलो धक्का हुनेछ ।', 'अनुमानित बिक्रिको तथ्यांकमा न्यूनिकरण मात्र होइन, एप्पलले यस्तै अर्को धक्का पनि एकैसाथ अनुभव गरेको छ । आगामी वर्ष सन् २०१८ मा यसअघि अनुमान गरिएभन्दा अगावै सामसुङले ग्यालेक्सी एस नाइन स्मार्टफोन सार्वजनिक गर्ने खबर दक्षिण कोरियाली पत्रिकाले इटी न्यूजले छापेको छ । पत्रिकाका अनुसार सामसुङले ग्यालेक्सी एस नाइनका पार्टस् उत्पादनका लागि अर्डर गरिसकेको छ र स्मार्टफोनको उत्पादन जनवरीमै सुरु हुने अपेक्षा गरिएको छ ।', 'पत्रिकाका अनुसार आगामी २६ फेब्रुअरीबाट स्पेनमा सुरु हुने मोबाइल वल्र्ड कंग्रेसकै अवसरमा सामसुङले आफ्ना नयाँ स्मार्टफोन ग्यालेक्सी एस नाइन र एस नाइन प्लसको घोषणा गर्नेछ । सामसुङले स्मार्टफोनको प्रिअर्डर गरी उपभोक्ताले डिभाइस प्राप्त गर्न लामो समय कुर्नुपर्ने परम्परा हटाएर मार्च महिनाको सुरुमै एस नाइन सिरिजका स्मार्टफोन बजारमा ल्याउने पत्रिकाको दाबी छ ।', 'एप्पलका लागि खुसीको कुरा के हो भने अहिले उसको आइफोन एक्स स्मार्टफोन बजारको हिरो हो र आगामी वर्ष ग्यालेक्सी नाइन बजारमा नआएसम्म उसलाई चुनौति दिनसक्ने कुनैपनि एन्ड्रोइड फोन बजारमा उपलब्ध छैनन् अहिले । र, अर्को कुरा एप्पलको आइफोन एक्स र सामसुङले ल्याउने भनेको ग्यालेक्सी नाइनबीचको समय अन्तर ६ महिना भन्दा धेरै हुने भएकाले पनि आइफोन एक्स खरीद गर्न चाहनेहरुले किनिसकेको हुनेछन् । तर यस्तो सोँचेजस्तो सजिलो भने एप्पललाई भएन । नोभेम्बरमा लञ्च भएको आइफोन एक्स यसअघि अपेक्षा गरिएभन्दा एक महिना ढिलो भयो र यसको आपूर्ति पनि असाधारण रुपमा खराब रहेको छ । लञ्च डे मा उपभोक्ताले आइफोन प्राप्त गर्नु लगभग असम्भव नै बन्यो । बल्ल एक दुईहप्ता अगाडिबाट प्राप्त एप्पल स्टोरहरुले नियमित रुपमा आइफोन एक्स उपलब्ध गराउन सकेका छन् ।', 'त्यसैले आगामी वर्षको पहिलो त्रैमासिकमा हुने एप्पल एक्सको बिक्रिमा एप्पलको मुनाफा धेरै हदसम्म निर्भर हुनेछ । सन् २०१८ को पहिलो त्रैमासिकमा आइफोन एक्सको माग उच्च हुने आपूर्तिकर्ताहरुले बताउने गरेका छन् । तर यदि सामसुङले फेब्रुअरी महिनामै घोषणा गरी मार्च महिनाबाटै ग्यालेक्सी एस नाईन उपलब्ध गराएमा एप्पलको यो आशामा तुषारापात हुनेछ । अर्थात् पूरानो भैसकेको आइफोन एक्स किन्नुको साटो उपभोक्ताले ग्यालेक्सी एस नाइन किन्नेछन् । एजेन्सी']"
"प्ले स्टोरमा हुँदैछ परिवर्तन, अब ३२ बिटका एप नचल्ने","['गुगलले एप डेभलपर्सहरुलाई एक सूचना जारी गर्न सुरु गरेको छ । सन् २०१९ बाट गुगलको प्ले स्टोरमा एप्सका ६४ बिट भर्सन मात्र तयार गर्नको लागि गुगलले आग्रह गरेको छ ।', 'थाहै छ कि गुगलले एन्ड्रोइड ५ ललिपप अपरेटिङ सिस्टम लञ्च भएसँगै एन्ड्रोइड फोनले ६४ बिटका एप्स सपोर्ट गर्न थालेको थियो । तर ३२ बिटका विद्यमान एप्स पनि चलाउन सकिन्थ्यो र ती एपलाई डेभलपर्सले ६४ बिटमा परिणत गर्नु अनिवार्य थिएन । तर अबचाहिँ गुगल प्ले स्टोरमा ३२ बिटका एपको अस्तित्व रहनेछैन ।', 'गुगल डेभलपर्स ब्लगमा एन्ड्रोइडका प्रडक्ट म्यानेजर एडवर्ड कनिन्गमले एप्सलाई सुरक्षित तथा उत्कृष्ट बनाउने बारेका तीनवटा विषय बताएका छन् ।', 'पहिलो कदमका रुपमा उनले २०१८ को दोश्रो सत्रबाट गुगल प्लेका नयाँ एप्स तथा एप अपडेटहरु विद्यमान एन्ड्रोइड एपीआई मापदण्ड अनुरुप हुनुपर्नेछ । नयाँ एप्सका लागि यो गाइडलाइन सन् २०१८ को अगष्टबाट लागू हुनेछ जबकि विद्यमान पूराना एपका लागि सन् २०१८ को नोभेम्बरबाट यो लागू हुनेछ । यसका माध्यमबाट एप्सको सेक्योरिटी तथा परफर्मेन्स सुनिश्चित गर्न सकिने दाबी गुगलको छ ।', 'एप्सको ६४ बिट भर्सनका लागि सन् २०१९ को अगष्टमा गुगल प्लेलाई नयाँ एप्स तथा एप अपडेट आवश्यकता हुनेछ । अर्थात् डेभलपर्सले आफ्नो ३२ बिटवाला एप भर्सन पनि राख्न सक्नेछन् तर त्यससँगै उक्त एपको ६४ बिटवाला भर्सन अनिवार्य राख्नुपर्नेछ । गुगल प्ले एपको अथोराइजेसन गर्नका लागि हरेक एन्ड्रोइड प्याकेट किटसँगै केही सेक्योरिटी मेटाडाटा प्रेषित गरिनेछ । त्यो २०१८ को सुरुवातमै सुरु हुनेछ र यसका लागि डेभलपर्सले केही गर्नुपर्ने छैन ।', 'स्मरणरहोस्, एप्पलको आइओएस ११ मा ३२ बिटका एप सपोर्ट बन्द गरेसँगै गुगलले पनि सोही अनुसारको कदम चालेको हो ।', 'एप्पलले सन् २०१५ मै आइओएस एपका लागि ६४ बिटको कोड माग्न सुरु गरेको थियो ।', 'गुगल आफ्ना एन्ड्रोइड प्रयोगकर्ताका लागि गुगल प्ले स्टोर उत्कृष्ट बनाउन चाहन्छ । गत अगष्ट देखि प्रदर्शनका लागि गुगल प्लेमा श्रेणीकरणको सुरुवात पनि गरिएको छ ।', 'एजेन्सी']"
एउटा फोनमा दुई फेसबुक एकाउन्ट यसरी खोल्नुस्,"['', 'अधिकांश व्यक्तिहरुको फेसबुक एकाउन्ट एउटा मात्र हुन्छ । फेसबुकले पनि प्रत्येक प्रयोगकर्ताले एउटा मात्रै एकाउन्ट खोलुन् भन्ने चाहन्छ । यसको आशय ‘एउटा वास्तविक नाम एउटा एकाउन्ट’ होस भन्ने हो ।', 'तर, कसैले कारणवस दुईवटा एकाउन्ट खोल्नुपर्\u200dयो र दुवै एकाउन्ट एउटै एन्ड्रोइड फोनमा चलाउनुपर्\u200dयो भने ?', 'यसका लागि फेसबुकले नै सजिलो उपाय राखिदिएको छ । कम्पनीले खासमा दुईवटा फेसबुक एप्स उपलब्ध गराएको छ । होइन, हामी म्यासेन्जर एपको कुरा गरिरहेका छैनौं जसलाई तपाईं दुई फरक फेसबुक एन्काउन्ट लग इन गर्न प्रयोग गर्न सक्नुहुन्छ ।', '– आधिकारिक एप इन्स्टल गर्नुस् । यसमा आफ्नो प्रमुख फेसबुक अकाउन्ट प्रयोग गर्नु राम्रो हुन्छ ।', '-अब प्लेस्टोरबाट फेसबुक लाइट एप इन्स्टल गर्नुस् । फेसबुकले सन् २०१५ मा लन्च गरेको यो फेसबुकको कम डाटा प्रयोग गर्ने एप हो । आफ्नो दोस्रो एकाउन्ट फेसबुक लाइटमा लग इन गर्नुस् ।', 'दुईवटा एप्सको अनुभव अलिकति फरक हुनेछ । प्रमुख फेसबुक एपले जस्तो लाइट एपले धेरै सुविधाहरु दिँदैन । तर, यो हलुका हुन्छ र कम डाटा उपभोग गर्नुका साथै टू जी कनेक्सनमा कराम्रो काम गर्छ ।']"
आइफोन स्लो भएकोमा एप्पलले माग्यो माफी,"['काठमाडौं । पुराना मोडेलका केही आइफोन स्लो भएकोमा एप्पलले माफी मागेको छ ।', 'पुराना मोडलका आइफोन प्रयोगकर्ताले पछिल्ला दिनहरुमा फोन सुस्त बनेको गुनासो गरिरहेका छन् । कतिपयले त नयाँ आइफोन खरिदका लागि बाध्य पार्न पुराना मोडललाई स्लो बनाइएको हुनसक्ने आशंका समेत गरेका थिए ।', 'तर, एप्पलले भनेको छ कि ब्याट्रीको मूल्य कम गरिनेछ । साथै २०१८ मा सफ्टवेयर ल्याइने छ, जसले आइफोनको ब्याट्रीको अवस्था जाँच गर्न सघाउने छ ।', 'एप्पलले केही फोन स्लो गरिएको स्वीकार गरेको छ । तर, यो ब्याट्री टिकाइराख्न भएको बताएको छ । उसले आइफोन ६ वा त्यसपछिका संस्करणको आइफोनको ब्याट्री रिप्लेसको मूल्य ७९ डलरबाट २९ डलरमा झारेको छ ।', 'पुराना मोडलका आइफोनहरु स्लो भएपछि एप्पलविरुद्ध अमेरिकामा मात्र ८ वटा मुद्दा परेका छन् ।']"
यो वर्ष बजारमा आएका यी हुन् सर्वोत्कृष्ट क्यामरा फोन,"['', 'सन् २०१७ मा विश्वको स्मार्टफोन बजारमा कयौं प्रोडक्टहरु आए । स्मार्टफोनको विद्यमान क्यामरा गुणस्तरमा निकै सुधार देखियो । अब दुई होइन, ४ वटा क्यामरा भएका स्मार्टफोन समेत बजारमा आइरहेका छन् । सन् २०१७ मा बजारमा आएका स्मार्टफोन, जसले क्यामराकै कारण चर्चा बटुल्न सक्षम भए, ती यस्ता छन्-', '', '१. Sony Xperia XZ1 – यो स्मार्टफोनको सबैभन्दा खास फिचर भनेको यसको १९ मेगापिक्सेलको क्यामरा नै हो जुन थ्री डी स्क्यान गर्नपनि सक्षम छ । यो क्यामरा स्लो मोसन भिडियो तथा फोर के भिडियो रेकर्डिङ गर्न प्नि सक्दछ । यसमा १३ मेगापिक्सेलको सेल्फी क्यामरा छ जसमा ग्रुप सेल्फीका लागि २२ मिलिमिटर चौडाइएको लेन्स लगाइएको छ ।', '', '२. Samsung Galaxy S8 Plus – यो स्मार्टफोनमा मुख्य क्यामराको रुपमा १२ मेगापिक्सेल डुअल पिक्सेल क्यामरा तथा ८ मेगापिक्सेलको सेल्फी क्यामरा रहेको छ ।', '', '३. OnePlus 5T – यो फोनमा डुअल क्यामरा सेटअप रहेको छ, जुन वनप्लस फाइभ भन्दा धेरै फरक छ । प्राइमरी क्यामरा १६ मेगापिक्सेलको छ, जसको अपर्चर एफ/१.७ रहेको छ । सेकेन्डरी क्यामरामा २० मेगापिक्सेलको सोनी आइएमएक्स ३७६ को सेन्सर छ र त्यसको अपर्चर पनि एफ/१.७ रहेको छ ।', '', '४. LG V30+ – यसमा एफ/१.६ अपर्चरको १६ मेगापिक्सेलको डुअल प्राइमरी क्यामरा छ भने १३ मेगापिक्सेलको सेक्डरी क्यामरा पनि छ । साथै एफ/२.२ अपर्चरको ५ मेगापिक्सेलको सेल्फी क्यामरा समेत रहेको छ ।', '', '५. Iphone X – यसमा १२ मेगापिक्सेलका दुई मुख्य क्यामरा रहेका छन् । पहिलोमा एफ/१.८ तथा दोश्रोमा एफ/२.४ अपर्चर रहेको छ । साथै सेल्फी क्यामरा ७ मेगापिक्सेलको रहेको छ ।', '', '६. Iphone 8 – आइफोन एट तथा एट प्लसमा मुख्य क्यामरासँगै ७ मेगापिक्सेलको फेसटाइम एचडी क्यामरा समेत रहेको छ ।', '', '७. HTC U11 – यसमा १२ मेगापिक्सेलको ब्याक क्यामरा तथा १६ मेगापिक्सेलको सेल्फी क्यामरा रहेको छ ।', '', '८. Google Pixel 2\xa0 – यसको मुख्य क्यामरा १२.२ मेगापिक्सेल तथा फ्रन्ट क्यामरा ८ मेगापिक्सेलको छ । यसको क्यामराले ३० फ्रेम प्रतिसेकेण्डको गतिका साथमा फोर के रिजोलुसन भिडियो खिच्न सक्दछ ।', '', '९. Samsung Galaxy Note 8 – यो फोनमा मुख्य क्यामराको रुपमा १२ मेगापिक्सेलका डुअल क्यामरा छन्, जसले अप्टिकल इमेज स्टाबिलाइजेसन सपोर्ट गर्दछन् । सेल्फी क्यामरा ८ मेगापिक्सेलको छ ।', 'एजेन्सीको सहयोगमा']"
आइफोन तथा एन्ड्रोइड स्मार्टफोनमा नम्बर ब्लक कसरी गर्ने ?,"['', 'प्रविधि हाम्रो जीवनको अभिन्न हिस्सा बन्दै जाँदा दैनिक जीवनका धेरै कामहरुमा यसको प्रयोग बढ्दै गएको छ भने यसले आपसी सम्पर्कमा रहन पनि सजिलो बनाएको छ ।', 'चिठीपत्र लेख्ने, कसैलाई फोनकल गर्नका लागि टेलिफोन बुथमा गएर लाइनमा बस्ने भन्ने जस्ता विगतका यथार्थहरु सुन्दैमा अनौठो लाग्दा कुराहरु बनेका छन् । फोनको लागि भएको यस्तो सजिलोले तपाइँको मनपर्ने मानिसको हकमा त सुनमा सुगन्ध बनाइदियो ।', 'तर, तपाइँलाई मनै नपर्ने मानिसको हकमा चाहीँ ? जसले आफुलाई फोनै नगरोस् वा जो सँग कुराकानी नै गर्नु नपरोस् भन्ने चाहनुहुन्छ, उसले समेत तपाइँलाई फोन गर्ने सम्भावना झनै बढेर गयो प्रविधिको विकासले ।', 'हो, मन नपर्ने व्यक्ति वा ठाउँबाट मात्र होइन आजकल तपाइँको फोनमा विभिन्न व्यापारिक तथा ठगी धन्दामा लागेका व्यक्ति वा संस्थाहरुबाट समेत दिक्कलाग्दो गरी फोन आउने गर्छन् । यस्ता अनावश्यक फोनकलहरुबाट कसरी उम्किने वा बच्ने ? यदि यस्ता नम्बरहरुलाई आफ्नो स्मार्टफोनमा प्रतिबन्ध लगाउन चाहनुहुन्छ भने यसो गर्नुस्-', 'एन्ड्रोइड फोनमा यसरी ब्लक गर्नुस्', '– फोन एप खोल्नुहोस् र कल हिस्ट्रीमा जानुस्– तपाइँले ब्लक गर्न चाहेको नम्बर छानेर त्यसमा केहीबेर थिच्नुहोस्– त्यहाँ तपाइँले ड्रपडाउन मेनू देख्नुहुन्छ, जसमा बेसिक सर्टकर्ट अप्सन हुनेछ– उक्त अप्सनमा रहेको ब्लक नम्बर नामक अप्सनमा जानुस्– त्यसपछि तपाइँले एउटा कन्फर्मेसन मेसेज देख्नुहुन्छ । जसमा लेखिएको हुन्छ you will no longer receive calls or texts from this number– अन्त्यमा ब्लक अप्सनमा ट्याप गर्नुहोस् र त्यसपछि त्यो फोन नम्बर ब्लक हुनेछ र अब उक्त नम्बरबाट तपाइँको स्मार्टफोनमा फोनकल आउनेछैन', 'आफ्नो स्मार्टफोनमा कुनकुन नम्बर ब्लक गरिएको छ भन्ने हेर्नका लागि निम्न उपाय अपनाउनुहोस्ःopen phone app> Tap on the three dots on the top right corner > Go to settings >Call blocking', 'त्यहाँ तपाइँले आफूले ब्लक गरेका नम्बरहरुको सूचि प्राप्त गर्नुहुनेछ । यदि तपाइँले त्यहाँबाट कन्ट्याक्ट डिलिट गर्न चाहेमा उक्त नम्बरमाथि क्लिक गरी त्यहाँ रहेकेा क्रस चिन्हमा थिच्न सक्नुहुनेछ ।', 'आइफोनमा यसरी ब्लक गर्नुस्', 'फोन एप खोल्नुहोस् र कल हिस्ट्रीमा जानुहोस्आफूले ब्लक गर्न चाहेको नम्बरमा जानुहोस् र information मा थिच्नुहोस्त्यहाँ स्क्रल डाउन गरी Block this caller अप्सनमा ट्याप गर्नुहोस्त्यसपछि ब्लक अप्सनमा ट्याप गर्नुस्, तपाइँले चाहेको उक्त नम्बर ब्लक हुनेछ ।', 'आफ्नो आइफोनमा ब्लक गरिएका फोन नम्बरहरु हेर्नका लागिःgo to Settings> Tap on Phone> Blocked', 'एजेन्सीको सहयोगमा']"
क्यानस्टार ब्लू अवार्डस्द्वारा ओपो सम्मानित,"['६ पुस, काठमाडौं । स्मार्टफोन निर्माता ओपो बहुप्रतिष्ठित क्यानस्टार ब्लू अवार्ड्सद्वारा ‘समग्र उपभोक्ता सन्तुष्टि(स्मार्टफोन’ श्रेणीमा सन् २०१७का लागि सम्मानित भएको छ । क्यानस्टार ब्राण्ड सम्बन्धि सोध तथा रेटिङ प्रदान गर्ने अष्ट्रेलियाकै सर्वाधिक ठूलो मध्यको एक रिसर्च कम्पनी हो ।', 'अष्ट्रेलियास्थित क्यानस्टारले अष्ट्रेलिया लगायत अन्य राष्ट्रमा कम्पनीले हात पारेको उल्लेखनीय सफलताका लागि यो सम्मान प्रदान गरिएको बताइएको छ । सन् २०११मा आफ्नो पहिलो स्मार्टफोन सार्वजनिक गरेदेखि आजको दिनसम्म आइपुग्दा ओपो करोडौँ उपभोक्ता संख्याको साथमा विश्वबजारकै चौथौँ ठूलो स्मार्टफोन उत्पादक बनिसकेको छ ।', 'उपभोक्ताको दृष्टिकोण, प्रत्यक्ष राय तथा सुझावका आधारमा दिइने यो प्रतिष्ठित अवार्ड अन्तर्गत प्रयोगकर्ता मैत्री, खर्चको उचित मूल्य, ब्याट्रीको आयू, क्यामेराको गुणस्तर, गति तथा लुक्स लगायत विभिन्न विधाहरुमा ब्राण्ड मनोनयन तथा अवार्ड प्रदान गरिन्छ ।', 'अवार्डका लागि मनोनयनमा परेको पहिलो बर्षमै ओपोले ‘समग्र उपभोक्ता सन्तुष्टि’ लगायत अधिकांश विधाहरुमा पाँच तारे रेटिङ हात पार्न सफल भएको छ । यसले सो विद्यामा ओपोलाई स्पष्ट विजेता घोषित गर्न सघाएको हो ।', '‘हामीले आफ्ना उपभोक्तालाई उत्कृष्ट फिचर्स तथा क्यामेरा प्रविधि उपलब्ध गराउने सोचका साथ रिसर्च एण्ड डेभलपमेण्टमा उल्लेख्य लगानी गरेका छौँ । यसका लागि उपभोक्ताको प्रत्यक्ष मतबाट प्रोत्साहन तथा सम्मान हात पार्न पाउँदा हामी निकै गौरवान्वित छौँ ‘, कम्पनीद्वारा जारी विज्ञप्तिमा भनिएको छ , ‘यो सफलतालाई थप ब्यापक बनाउँदै सन् २०१८मा समेत गुणस्तरका लागि हाम्रो प्रतिबद्धता जारी राख्न हामीलाई यसले थप प्रेरित गरेको छ ।’', 'ब्यवसायका रुपमा ओपोले उपभोक्तालाई स्थापनाकाल देखि नै सुपथ मूल्यमा उत्कृष्ट स्मार्टफोन उपलब्ध गराउँदै आइरहेको छ । कम्पनीले आत्मसात गरेको यही अवधारणा उपभोक्ताको भावना, आवश्यकता तथा चाहनासँग मेल खाएको देखिन्छ ।', 'यही कारण स्थापनाको छोटो अवधिमै ओपोले सटिक विक्रेता सञ्जाल स्थापनाका साथै उल्लेख्य फ्यानबेस समेत बसाउन सफल भएको छ ।']"
नक्कली समाचार रोक्न गुगलले उठायो नयाँ कदम,"['विश्वका ठूला प्राविधिक कम्पनीहरुका लागि फेकन्यूज अर्थात् नक्कली समाचारहरु ठूलो समस्या बनिरहेका छन् ।', 'फेसबुकले पहिले नै आफ्नो वेबसाइटमा फेकन्यूज रोक्नका लागि विभिन्न गम्भीर कदमहरु उठाइसकेको छ र अब गुगलले पनि यस विषयमा सख्त रबैया अपनाएको छ ।', 'यद्यपि, सबैभन्दा ठूलो सर्च इन्जिन गुगलले यस सन्दर्भमा आधिकारिक रुपमा केही बताएको छैन । तथापि, उसले समाचारको लागि विद्यमान मापदण्ड अपडेट गरेको छ ।', 'गुगलले आफ्नो न्यूज पोर्टल गुगल न्यूजमा फेक न्यूज रोक्नका लागि योजना बनाएको छ । यसको गाइडलाइन पेजमा एक नयाँ प्वाइन्ट जोडिएको छ, जसमा गुगलले न्यूज पोर्टलहरुलाई आफ्नो वास्तविक लोकेसन नलुकाउन आग्रह गरेको छ । यदि कुनै वेबसाइटले आफ्नो लोकेसन हटाएमा त्यसलाई गुगल न्यूजमा देखाइने छैन ।', 'यसअघि गत अप्रिलमा गुगलले आफ्नो सर्च इन्जिनमा फेकन्यूज रोक्नका लागि पहिलो टूल ल्याएको थियो । उक्त टूलमार्फत गुगल प्रयोगकर्ताले अटो कम्प्लिट फंक्सनको माध्यमबाट गलत तथ्यमा आधारित तथा घृणा फैलाउने खालका समाचार सामग्रीहरुको बारेमा गुगलमा उजुरी गर्न सक्दछन् । यसबाट गुगललाई गलत सूचना दिने सामाग्रीलाई रोक्ने तथा सही तथ्ययुक्त आलेखहरु पाठकसम्म पुर्याउनमा निकै सहयोग मिल्नेछ ।', 'एजेन्सीको सहयोगमा']"
अत्यधिक सेल्फी खिच्ने लतले मानसिक असन्तुलन हुन सक्छः अध्ययन,"['अहिले शहरी युवापुस्ताको लाइफस्टाइलको अभिन्न अंग बनेको छ सेल्फी । स्मार्टफोको क्यामरा अन गर्ने, आफूतिर फर्काउने र खिचिक्क पार्ने । कसैलाई एउटा फोटो खिचिदेउन भनेर गुहार्नै पर्दैन ।', 'आक्कलझुक्कल सेल्फी खिच्नु ठिकै हो । तर, सेल्फी खिच्ने लत नै बस्यो भने त्यो एउटा मानसिक समस्या हुन सक्ने र उपचारको आवश्यकता पर्ने भारतमा गरिएको एक अध्ययनले देखाएको छ ।', 'सन् २०१४ मा अमेरिकन साइकियाट्रिक एसोसिएसनद्वारा सेल्फीको लतलाई वास्तविक मानसिक असन्तुलन दावी गर्दै एउटा काल्पनिक कथा मिडियामा प्रकाशित भएपछि बेलायतस्थित नोटिङ्घम ट्रेन्ट युनिभर्सिटी र तामिलनाडुको थियागराजर स्कुल अफ म्यानेजमेन्ट (टिएसएम) का अन्वेषकले त्यसको अनुसन्धान थालेका थिए ।', 'उनीहरुले अहिले यसलाई पुष्टि गरेका छन् र ‘सेल्फिटिस बिहेभियर स्केल’ विकास गरेका छन् जसलाई यो लतको गम्भीरता मूल्यांकन गर्न प्रयोग गरिन्छ । दुर्इ सय सहभागी सहितको फोकस ग्रुपहरु ठूलो संख्यामा प्रयोग गरेर यो स्केल विकास गरिएको थियो र यसलाई ४ सय सहभागीहरुको सर्भेक्षणमार्फत परिक्षण गरिएको थियो ।', 'सहभागीहरु सबै भारतीय थिए, किनकी यस देशमा फेसबुक प्रयोगकर्ताको संख्या अत्यधिक हुनुका साथै खतरनाक स्थानमा सेल्फी खिच्ने क्रममा दुर्घटना भएर मृत्यू हुने दर पनि सबैभन्दा उच्च छ ।', 'इन्टरनेसनल जर्नल अफ मेन्टल हेल्थ एन्ड एडिक्सनमा प्रकाशितसर्भेक्षण प्रतिवेदनले ‘सेल्फीटिस’ का तीन तह हुने पुष्टि गरेको छ । दैनिक कम्तिमा तीन तीन पटक सेल्फी खिच्ने तर, सामाजिक सञ्जालमा त्यसलाई पोष्ट नगर्नेहरुलाई ‘बोर्डरलाइन’ मा अर्थात् कम संवेदनशीलमा राखिएको छ ।', '‘एक्यूट सेल्फीटिस’हरुले दैनिक कम्तिमा तीनपटक सेल्फी खिच्छन् र ती सबैलाई सामाजिक सञ्जालमा पोष्ट गर्छन् । यसैगरी ‘क्रोनिक सेल्फीटिस’हरुले अनियन्त्रित रुपमा हरघडी सेल्फी खिच्छन् र दैनिक ६ पटकभन्दा बढी सामाजिक सञ्जालमा पोष्ट गर्छन् ।', 'सेल्फीका पारखीहरुको ६ वटा उत्प्रेरक तत्व पनि पहिचान गरिएको छ । ती तत्वहरुमा आफ्नो आत्मविश्वास बढाउन खोज्ने, ध्यान आकृष्ट गर्न खोज्ने, आफ्नो मुडलाई सुधार गर्ने, वरिपरीको वातावरणसँग आफूलाई जोड्ने, आफू वरिपरीका सामाजिक समुहहरुसँग आफ्नो आवद्धतालाई बढाउने र सामाजिक रुपमा प्रतिस्पर्धि हुने रहेका छन् ।', '‘केही वर्षअगाडि मिडियामा सेल्फीटिसको अवस्थालाई अमेरिकन साइकियाटि्रक एसोसिएसनले मानसिक असन्तुलनका रुपमा वर्गिकृत गरेको समाचार आयोउ,’ नोटिङ्घम ट्रेन्ट यूनिभर्सिटीका मार्क गि्रफिथ्स भन्छन्, ‘पछि सो समाचार नक्कली रहेको खुलासा भयो तर, यसको अर्थ यो थिएन कि सेल्फटिसको अस्तित्व छैन ।’', '‘अहिले हामीले यसको अस्तित्व पुष्टि गरेका\xa0\xa0छौं र विश्वकै पहिलो सेल्फीटिस बिहेभियर स्केल विकास गरेका छौं । अन्य किसिमको कुलतमा फसेका व्यक्तिहरुले जस्तै व्यवहार सेल्फीटिसहरुले देखाउने गरेको पाइएको छ,’ उनले अगाडि भने ।', '']"
सन् २०१७ सँगै समाप्त हुनेछन् प्रविधि जगतका यी ७ चिज,"['वर्ष सन् २०१७ सकिनै लागेको छ । यो वर्षको समापनसँगै विश्वको प्रविधि जगतमा रहेका केही चिजहरु समेत सकिनेवाला छन् । प्रविधि जगतका केही यस्ता वस्तु तथा सेवाहरु रहेका छन् जुन प्रयोगकर्ताका लागि आगामी वर्ष उपलब्ध हुनेछन् । हेरौँ यो वर्षसँगै समाप्त हुने प्रविधि जगतका ७ चिजहरुः', '१. आइपड नानो र आइपड शफल: एप्पलले आफ्नो आइपड शफल तथा आइपड नानो यो वर्ष बन्द गर्यो । दुबैलाई एप्पल स्टोरबाट हटाइएको छ । आइपड शफल सन् २००५ मा लञ्च भएको थियो । सन् २०१८ देखि बजारमा यी दुई ग्याजेट देखिने छैनन् ।', '२. विन्डोज फोन: माइक्रोसफ्टले गत जुलाईमा नै अबदेखि विन्डोज फोनको सपोर्ट उपलब्ध नगराउने घोषणा गरेको थियो । कम्पनीका अनुसार अब विन्डोज फोनका लागि कुनैप्नि हार्डवेयर तथा सफ्टवेयर उत्पादन गरिनेछैन ।', '३. फेसबुक टिकर: फेसबुकले सन् २०११ मा यो फिचर लञ्च गरेको थियो । तर यहीँ वर्ष नै कम्पनीले यसलाई बन्द गरेको छ । यो फिचरले फेसबुक प्रयोगकर्तालाई आफ्ना साथीहरुको क्रियाकलाप ट्रयाक गर्न सहयोग गर्दथ्यो । यो फिचरलाई लिएर प्रयोगकर्ताले गोपनियता भंग भएको पनि उजुरी पनि गरेका थिए ।', '४.AOL Instant Messenger, Alto Email:भर्जन कम्युनिकेसन कम्पनीको भ्रातृ कम्पनी ओथले गत अक्टोबर महिनामा आफ्नो मेसेजिङ एप ब्इी बन्द गर्ने घोषणा गर्यो । २० वर्षअघि यो एक ठूलो मेसेजिङ प्लेटफर्म थियो र पछिल्लो समय अस्तित्व नै नामेट भैसकेको थियो । यो सँगै अल्टो इमेल सर्भि पनि बन्द गरिएको छ ।', '५Google Spaces:गुगलले सन् २०१६ मा यसलार्य लचगरेको थियो । तर एक वर्षमै यसलाई बन्द गर्यो । गुगल स्पेसेज पनि एक मेसेजिङ एप थियो तर सानो समूहका लागि । प्रायः व्यवसायिक व्यक्तिहरु यसका प्रयोगकर्ता थिए ।', '६.Vertu:बहूमूल्य मोबाइल फोन उत्पादनका लागि चर्चित कम्पनीको नाम हो भर्चु । यसले हिरा, जवाहरत, रत्न तथा बहुमुल्य धातुको प्रयोग गरी बहुमुल्य फोन बनाउँदथ्यो । कम्पनीका स्मार्टफोनको सिग्नेचर रेन्जको सुरुवात १५ लाख रुपैयाँदेखि सुरु भएर ५५ लाख रुपैयाँसम्म पर्दथ्यो । तर आर्थिक समस्याका कारण कम्पनी बन्द भएको छ ।', '७.Groove Music:सुरुवातमाXboxम्यूजिकको नामले चिनिएको म्युजिक सर्भिस ग्रुपलाई माइक्रोसफ्टले खरीद गरेको थियो । गुगल तथा एप्पललाई टक्कर दिनका लागि माइक्रोसफ्टले यो किनेपनि सफल हुन सकेन । एक्सबक्स म्युजिकको नाम बदलेर सन् २०१५ मा ग्रुभ म्यूजिक राखियो । तर अन्ततः माइक्रोसफ्टले ३१ डिसेम्बर २०१७ देखि यो सर्भिस सधैको लागि बन्द गर्दैछ ।', 'एजेन्सीको सहयोगमा']"
प्रविधि जगतका अर्वपतिले यस वर्ष कति कमाए ?,"['सन् २०१७ मा विश्वका सबैभन्दा धनी अर्वपतिहरुले कुल १० खर्ब डलर सम्पत्ति थप गरेका छन् । यस वर्ष आफ्नो सम्पत्ति सबैभन्दा धेरै बढाउनेमा अमेजनका मालिक जेफ बेजोस पहिलो नम्बरमा छन् ।', 'ब्लुम्बर्गले सार्वजनिक गरेको पछिल्लो रिपोर्ट अनुसार विश्वका सबैभन्दा धनी ५ सय अर्बपतिहरुको गत वर्षको कुल सम्पत्ति ४० खर्ब ४० अर्ब रहेकोमा यो वर्ष ५० खर्ब ३० अर्ब डलर पुगेको छ । उनीहरुको कुल सम्पत्तिमा सन् २०१६ मा भएको वृद्धिभन्दा सन् २०१७ मा भएको वृद्धि ४ गुणा बढि हो ।', 'अमेजन कम्पनीको शेयर मूल्यमा भएको व्यापक वृद्धिसँगै यसका मालिक जेफ बेजोसको कुल सम्पत्ति ३४ अर्ब २० करोडले बढ्नेमात्र होइन, उनी बिल गेट्सलाई पछि पार्दै विश्वकै सबैभन्दा धनी व्यक्ति बन्न पुगे । त्यस्तै उनी १ खर्ब डलर सम्पत्ति हुने विश्वको पहिलो र एकमात्र व्यक्ति बन्न पनि सफल भए । हालचाहीँ उनको सम्पत्ति केही घटेर ९९ अर्ब ६० करोड रहेको छ ।', 'त्यस्तै सन् २०१३ देखि लगातार पहिलो नम्बरमा रहेर यो वर्ष दोश्रो नम्बरमा धकेलिएका माइक्रोसफ्ट संस्थापक बिल गेट्सले पनि यो वर्ष आफ्नो कुल सम्पत्तिमा ८ अर्ब ८९ करोड डलर वृद्धि गर्न सफल भए । आफ्नो सम्पत्तिको ठूलो हिस्सा च्यारिटीमा दान गर्दा पनि उनको अहिलेको सम्पत्ति ९१ अर्ब ३० करोड डलर रहेको छ ।', 'तर यो वर्ष सबैभन्दा धेरै कमाउनेमा अमेजनका बेजोस पछाडि चिनिया प्रोपर्टी डेभलपर हुई का यान छन् । उनले गत वर्षभन्दा आफ्नो सम्पत्तिमा ३ सय ५० प्रतिशतले वृद्धि गरे । यो वर्ष उनले आफ्नो सम्पत्ति २५ अर्ब ९० करोड डलरले थप गरे ।', 'त्यस्तै फ्रेन्च व्यापारी बर्नार्ड आर्नोल्टले आफ्नो सम्पत्ति २३ अर्ब ६० करोड डलरले वृद्धि गर्न सफल भए ।', 'फेसबुक संस्थापक मार्क जुकरबर्गले सन् २०१७ मा आफ्नो कुल सम्पत्तिमा २२ अर्ब ६० करोड डलर थप गर्दै धेरै सम्पत्ति जोड्नेमा चौथो स्थानमा रहेका छन् । उनले आफ्नो कुल सम्पत्ति ७२ अर्ब ६० करोड डलर पूराएका छन् ।', 'ब्लुम्बर्गको रिपोर्ट अनुसार यो वर्ष सबैभन्दा धेरै सम्पत्ति जोड्नेमा अमेरिकी अर्बपतिहरु अगाडि छन् । अमेरिकाका १५९ जना अर्वपतिले कुल ३ खर्ब १५ अर्ब डलर सम्पत्ति थप गरेका छन् ।', 'त्यस्तै ३८ जना चिनिया अर्बपतिहरुले सन् २०१७ मा कुल १ खर्ब ७७ अर्ब डलर सम्पत्ति थप गरे भने २७ जना रुसी अर्बपतिले २९ अर्ब डलर सम्पत्ति थपेका छन् ।रिपोर्ट अनुसार प्रविधि जगतका ५७ जना अर्बपतिहरुले गरी आफ्नो सम्पत्तिमा कुल २ खर्ब ६२ अर्ब डलर थप गरेका छन् । जुन गत वर्षभन्दा ३५ प्रतिशत बढि हो ।', 'समग्रमा विश्वका सबैभन्दा धनी ५ सय व्यक्तिमध्ये ४ सय अर्वपतिले यो वर्ष सम्पत्ति थप गर्न सफल भएका छन् । एजेन्सी']"
डिसेम्बर ३१ पछि यी स्मार्टफोनमा चल्दैन ह्वाट्सएप,"['', 'लोकप्रिय मेसेन्जर एप ह्वाट्सएप आगामी डिसेम्बर ३१ देखि केही स्मार्टफोनमा चल्नेछैन । कम्पनीले आफ्नो ब्लगपोष्टमा बताए अनुसार ब्ल्याकबेरी अपरेटिङ सिस्टम, ब्ल्याकबेरी १० तथा विन्डोज ८.० फोनमा डिसेम्बर ३१ पछि ह्वासएपले काम गर्नेछैन ।', 'कम्पनीका अनुसार यी प्लेटर्फमको प्रयोग गरिरहेका प्रयोगकर्ताले न कुनै नयाँ अकाउन्ट बनाउन सक्नेछन्, न त अहिले चलाइरहेको अकाउन्टलाई रि भेरिफाइ गर्न नै सक्नेछन् ।', 'ह्वाट्सएपले यसअघि पनि केही पूराना प्लेटर्फममा सपोर्ट बन्द गर्ने घोषणा गरिसकेको छ । सपोर्ट बन्द गरिसकेसँगै ती प्लेटर्फममा ह्वाट्सएपले भविष्यमा कुनै सेक्युरिटी अपडेट तथा नयाँ फिचर्स दिनेछैन ।', 'विन्डोज ८.० मा सपोर्ट बन्द गरे पनि विन्डोज ८.१ भर्सनमा चाहीँ ह्वाट्सएप चल्नेछ । उता ब्ल्याकबेरीले यसअघि नै घोषणा गरिकेको छ कि उसले कुनैपनि नयाँ स्मार्टफोन लञ्च गर्नेवाला छैन । पहिले नै ब्ल्याकबेरी १० र ब्ल्याकबेरी अपरेटिङ सिस्टमको प्रयोग बन्द गरिसकेको छ । अहिले ब्ल्याकबेरी ब्राण्डको नामबाट बजारमा आइरहेका फोनहरुको निर्माण चिनियाा कम्पनी टीसीएलले गरिरहेको छ, जसमा एन्ड्रोइड अपरेटिङ सिस्टमको प्रयोग गरिएको छ ।', 'ह्वासएपले उल्लेखित प्लेटर्फमका लागि केहीप्नि नयाँ डेभलप नगरिएको हुँदा कतिपय फिचर्सले जुनसुकै बेला काम गर्न बन्द गर्नसक्ने जनाएको छ । सपोर्ट बन्द गर्न लागेका प्लेटर्फमहरु ह्वाट्सएपका फिचर्सलाई भविष्यमा सम्हाल्न सक्नेगरी सक्षम नरहेका ह्वाट्सएपले जनाएको छ । त्यसैले ती अपरेटिङ सिस्टमवाला प्लेटर्फम प्रयोग गरिरहेका प्रयोगकर्तालाई नयाँ अपरेटिङ सिस्टम अपग्रेड गर्न ह्वाट्सएपले आग्रह गरेको छ ।', 'यो सँगै ह्वाट्सएपले आगामी डिसेम्बर २०१८ देखि नोकिया एस ४० तथा फेब्रुअरी २०२० पछि एन्ड्रोइड २.३.७ जिन्जरब्रेडलाई पनि सपोर्ट बन्द गर्ने घोषणा गरेको छ ।', 'एन्ड्रोइड २.३.३ भन्दा पूराना भर्सन, विन्डोज फोन सेभेन, आइओएस ६ तथा नोकिया सिम्बियन एस६० मा ह्वाट्सएपले यसअघि नै सपोर्ट बन्द गरिसकेको छ ।', 'एजेन्सीको सहयोगमा']"
स्मार्ट फोनबाट कसरी उत्कृष्ट फोटो खिच्ने ? यी हुन् पाँच टिप्स,"['', 'अहिले आएका अधिकांस मोबाइल फोनहरुमा गतिला क्यामरा पाइन्छन् । तुलनात्मकरुपमा कम मूल्यका स्मार्टफोनका क्यामरा पनि क्षमतावान नै हुन्छन् । त्यसैले तिनीहरुको उपयोगिता महत्वपूर्ण छ ।', 'स्मार्टफोनबाट खिचिएका अधिकांस फोटोहरु फेसबुक, इन्स्टाग्राम र टि्वटरजस्ता सामाजिक सञ्जालमा पोष्ट गरिन्छन् । त्यसैले यदि तपाईंको फोनको क्यामराले डिएसएलआर जस्तै क्वालिटी दिँदैन भने पनि फरक पर्दैन । तर, तपाईंले फोनबाट फोटो खिच्दा केही कुराहरुमा ध्यान पुर्\u200dयाउनु आवश्यक छ ।', 'यहाँ हामी पाँच सजिला टिप्स दिँदैछौ, जसले तपार्इंलार्इ मोबाइलबाट गुणस्तरीय फोटो खिच्न सघाउनेछ ।', 'फोकसमा थिच्ने', 'अहिलेका फोन क्यामराहरुमा अटो फोकस फिचर रहेको हुन्छ । यसको अर्थ जब कुनै पर्याप्ट कन्ट्रान्ससहित कुनै अनुहार वा वस्तु फ्रेममा पर्छ, क्यामरा त्यसमा फोकस हुन्छ । यसले तपाईंले खिच्न चाहेको वस्तु फोकसमा छ भन्ने निश्चित गर्छ । तर, कुनै पनि अटो वस्तुहरु जस्तै अटो फोकसले मुख्य वस्तु छुटाउन सक्छ । त्यसैले तपाईंले सबैभन्दा हाइलाइट गर्न खोजेको फ्रेमभित्रको ठाउँलाई औंलाले थिच्नुपर्छ । जब तपाईंले त्यो ठाउँमा थिच्नुहुन्छ, क्यामरा रि-फोकस हुन्छ । ठूला तस्वीरहरुमा यो ट्रिकले निकै काम दिन्छ ।', 'स्थिर राख्ने', 'फोनबाट राम्रो फोटो निकाल्ने सबैभन्दा ठूलो ट्रिक भनेको फोनलाई स्थिर राख्नु हो । फोन कम्पनीहरुले आफ्ना क्यामरा अति फास्ट छन् भन्ने दावी गरे तापनि वास्तविकता फरक हुन्छ । महंगो मूल्यका मोबाइलमा रहेका क्यामरा पनि अन्य क्यामराको तुलनामा सुस्त हुन्छन् । केहीले फोकस गर्न ढिलाई गर्छन् त अन्यको खिच्ने स्पिड कम हुन्छ ।', 'दृष्य कति उज्यालो छ भन्नेमा आधारित रहेर फोन क्यामराले अटोमेटिक खिचाईको स्पिड घटाउँछन्, ताकि बढि उज्यालो कैद गर्न सकियोस । फोटो खिच्दा दृृष्यतर्फ मोबाइल फोनलाई अतिरिक्त एक वा दुई सेकेन्ड स्थिर राखिनु आवश्यक छ । फोनमा फोटो खिचेको देखिइसक्दा पनि थप २ सेकेन्ड फोन स्थिर नै राख्नुपर्छ, विशेषत कम उज्यालो भएको अवस्थामा । यसबाट फोटोको फोकस बढ्छ ।', 'एक्सपोजर ठीक राख्ने', '', 'डिएसएलआरमा पनि नपाइने स्मार्टफोनहरुको सबैभन्दा चाखलाग्दो विशेषता भनेको एकदमै सजिलो तरिकाबाट एक्सपोजर सेट गर्ने क्षमता हो । एक्स्पोजरको मतलब क्यामराले कति प्रकाश कैद गर्न गइरहेको छ भन्ने हो र राम्रो फोटोहरुको लागि यो ठीक्क हुनुपर्छ, न बढी न कम ।', 'सामान्यतया फोनहरुले आफैं एक्सपोजर सेट गर्छन् । तर सम्पूर्ण दृष्यमा प्रकाशको हिसाब गरेपछि यिनीहरुले गर्छन् । तर यदि तपाईंले सेतो टेबलमाथि एउटा गाढा खैरो चकलेट केकको फोटो खिच्नुपर्\u200dयो भने के गर्नुहुन्छ ? यस्तो अवस्थामा स्क्रिनभित्र त्यो अंशलाई ट्याप गर्नुस्, जहाँ वस्तु रहेको छ । यसले फोनलाई मुख्य वस्तुको आधारमा एक्स्पोजरको पुनः क्याल्कुलेसन गर्न भन्छ ।', 'कम्पोज', '', 'राम्रा फोटोहरुमा केही समानता हुन्छन् र केही संयोजन । त्यसैले फेाटो खिच्नु अगाडि दृष्यमा ध्यान दिनुस र यसलाई राम्रो देखिने गरी फ्रेममा कैद गर्नुस् । अब, कम्पोज भनेको चाहिँ त्यो हो, जुन हरेक फोटोग्राफरले फरक तरिकाले गर्छन् । यो फोटोग्राफीको सिर्जनात्मक पाटो हो । तर, यसमा केही साधारण नियमहरु छन् जसलाई तपाईं प्रयोग गर्न सक्नुहुन्छ ।', 'एउटा नियम के हो भने तपाईं तपाईं वस्तुसँग नजिक हुनुपर्छ, विशेषतः ठूला फोटो र पोट्रेटको हकमा । यो वस्तुले फ्रेमलाई ढाक्नको निम्ति हो । दोस्रो कुरा, धेरै वस्तुहरु एकैचोटि कैद गर्न खोज्नु हुँदैन । तपाइर्ंंले खिच्न चाहेको वस्तु वा व्यक्ति छुट्टनिुपर्छ । तेस्रो कुरा, छविको पूर्णता महशुस हुनुपर्छ । कुनै पनि तत्वलाई हतारमा काट्नु हुँदैन ।', 'एचडीआर प्रयोग', '', 'एचडीआर मोडलाई कसरी राम्रोसँग कार्यान्वयन गर्ने भन्नेमा फोन निर्माताहरु अझै पनि गृहकार्य गर्दैछन् । तर, यदि तपाईंसँग नेक्सस जस्तो फोन छ जसमा उत्कृट एचडीआर मोड छ भने तपाईंले त्यसको उपयोग गर्नुपर्छ । एचडीआर मोडले तस्बिरमा राम्रो कन्ट्रास्ट दिन्छ भने कम प्रकाशमा उपयोगी फोटोहरु खिच्न तपाईंलाई सघाउँछ । धेरैजसो महंगा फोनहरु अटो-एचडीआर मोडसहित आउँछन् ।', 'सामान्यतया तपाईंले यसलाई डिफल्टको रुपमा छोडिदिनुपर्छ । तर, यदि तपाईंको फोनमा अटो एचडीआर मोड छैन भने प्रत्येक पटक कम प्रकाश वा उच्च कन्ट्रास्ट दृष्यहरु (उदाहरणका लागि सुर्यास्त) मा फोटो खिच्दा आफैंले यो मोडमा लैजानुस् ।']"
सन् १९७२ पछि किन चन्द्रमामा मान्छे गएका छैनन् ?,"['‘मानवताका लागि यो सानो कदम, पूरै मानव जातिका लागि ठूलो छलाङ सावित हुनेछ’, चन्द्रमामा पहिलो पटक पाइला टेक्ने मानिस निल आर्मस्ट्रङ्गको भनाई हो यो । सन् १९६२ को जुलाई २१ मा उनले चन्द्रमामा पाइला टेकेर इतिहास रचेका थिए । आर्मस्ट्रङ्ग पछि पाँचजना अरु अमेरिकी अन्तरीक्षयात्रीहरु चन्द्रमामा पुगिसकेका छन् ।', 'सबैभन्दा पछिल्लोपटक सन् १९७२ मा युजिन सेरनन चन्द्रमामा पुगे । युजिन पछि कोहीपनि चन्द्रमामा गएको छैन । आखिर किन यो पछिल्लो ४५ वर्षमा मानिसहरु चन्द्रमामा गएका छैनन् ? मंगल ग्रह तथा अन्य धेरै ग्रहको खोजमा लागिरहँदा किन अमेरिका लगायतका देशहरु यति लामो समय चन्द्रमामा मानिस पठाउने कुरातर्फ किन लागेनन् ? धेरैको मनमा यो प्रश्न रहेको छ ।', 'यसैबीच चन्द्रमामा पछिल्लोपटक मानिसले पाइला टेकेको झण्डै आधा सताब्दी पुग्नैलाग्दा अमेरिकाले पुनः चन्द्रमामा मानिस पठाउने घोषणा गरेको छ ।', 'अमेरिकी राष्ट्रपति डोनाल्ड ट्रम्पले चन्द्रमामा मानिस पठाउने अन्तरीक्ष मिसन सुरु गर्ने आदेशमा सोमबार हस्ताक्षर गरेका छन् ।', 'बजेटमै अड्किन्छ कुरा', 'वास्तवमा चन्द्रमामा कुनै मानिसलाई पठाउने कुरा निकै महंगो योजना हो । अमेरिकाको लस एन्जल्सस्थित क्यालिफोर्निया विश्वविद्यालयको खगोल विज्ञानका प्राध्यापक माइकल रिचका अनुसार चन्द्रमामा मानिस पठाउँदा निकै धेरै खर्च भएको थियो । जबकी यसको वैज्ञानिक फाइदा चाहीँ कम प्राप्त भयो ।', 'वैज्ञानिकहरुका अनुसार चन्द्र मिसनमा वैज्ञानिक रुचीभन्दा धेरै राजनीतिक कारण थियो । अन्तरीक्ष नियन्त्रणको होडमा यसो गरिएको थियो ।', 'सन् २००४ मा अमेरिकाका तत्कालिन राष्ट्रपति जर्ज डब्लु बुसले ट्रम्पले नै जस्तै गरी चन्द्रमामा मानवयान पठाउने मिसनको प्रस्ताव गरेका थिए । यसमा १ अर्ब ४ अर्ब अमेरिकी डलरको अनुमानित बजेट बनाइएको थियो । तर त्यो विशाल बजेटका कारण चन्द्रमामा मानिस पठाउने परियोजना त्यसै तुहियो ।', 'ट्रम्पले आदेश दिएतापनि यसपटक पनि चन्द्रमामा मानवयान पठाउने योजनाले यसैगरी हावा खाने डरले वैज्ञानिकहरुलाई सताइरहेको छ । किनकी ट्रम्पले आदेशमा हस्ताक्षर गर्नुअघि सिनेटसँग परामर्शसम्म गरेनन् ।', 'चन्द्रमामा जाने रुची बढी', 'माइकल रिच भन्छन्, ‘यस्ता मिसनको वैज्ञानिक फाइदा कम छ, त्यसैकारण यसको खर्चिलो बजेटका लागि कंग्रेसको मन्जुरी हासिल गर्नु एक कठीन काम हो ।’', 'एक अर्को कारण यो छ की नासा वर्षौँदेखि अर्को अहम परियोजना पूरा गर्नमा लागिरहेको छ । पछिल्ला वर्षहरुमा नासले केही नयाँ उपग्रहहरु, बृहस्पती ग्रहको खोजका साथै अन्तराष्ट्रिय अन्तरीक्ष स्टेशनको कक्षमा स्याटेलाइट लञ्च गर्नुका साथै अन्य आकाशगंगाहरु तथा ग्रहहरुमाथि शोध गरिरहेको छ ।', 'नाशाले वर्षौँदेखि चन्द्रमामा पुनः मानव यान पठाउने पक्षमा वकालत गरिरहेको छ । यसमा अझैपनि विभिन्न वैज्ञानिक फाइदा रहेको नासाको दाबी छ ।', 'मानिस चन्द्रमामा पुगेपछि विभिन्न नयाँ जानकारीहरु प्राप्त हुने नसाको दाबी भएका कारणले पछिल्ला वर्षहरुमा चन्द्रमामा पुग्ने रुची बढिरहेको छ ।', 'चन्द्रमामा पुग्ने योजना', 'सरकारी तथा नीजि प्रयासमा यसअघि पनि विभिन्न प्रयास भएका थिए जसमा केवल चन्द्रमामा जानेमात्र होइनकी चन्द्रमामा मानव वस्ती बसाउने जस्तो महत्वाकांक्षी योजना समेत अघि सारिएको छ ।', 'यी योजना कम खर्चिला प्रविधि तथा स्पेसक्राफ्टको निर्माणमा आधारित छन् । चीनले सन् २०१८ सम्म र रुसले सन् २०३१ सम्म चन्द्रमामा प’ने योजना बनाएका छन् । कतिपय प्राइभेट कम्पनीहरुले अन्तरीक्षको बिजनेस मोडेल ल्याउने कुरा गरिरहेका छन् । जसमा चन्द्रमामा खनिजको उत्खनन गर्ने चन्द्रमाबाट ल्याएका पत्थर बहुमूल्यमा बेच्ने योजना समेत छन् ।', 'यी दौडमा अमेरिका पछि रहन चाहँदैन । नासाको योजनाका लागि यो पटक विनियोजित बजेट अमेरिकाको कुल बजेटको १ प्रतिशत रहेको छ । जबकी अघिल्ला अन्तरीक्ष कार्यक्रमका लागि यसको ५ प्रतिशत थियो । बीबीसी']"
क्यान महासंघको अध्यक्षमा चौरासिया,"['१० पुस, काठमाडौं । कम्प्युटर एशोसिएन नेपाल महासंघ (क्यान महासंघ)को कार्यकारी अध्यक्षमा हेमन्त कुमार चौरासिया सर्वसम्वतले निर्वाचित भएका छन् ।', 'पुस ८ गते सम्पन्न भएको महासंघको २४ औं वार्षिक साधारण सभा तथा महाधिवेशनले चौरासियालाई निर्वाचित गरेको हो । उनले प्रथम उपाध्यक्षमा रहेर काम गरिसकेका छन् । महाधिवेशनमा विभिन्न ३३ जिल्लाका प्रतिनिधिहरु सहभागी हुनुभएको थियो ।', 'महासंघको उपाध्यक्षमा विश्वरामबलामी (संस्थागत), सुनैना घिमिरे पाण्डे ( महिला ), रोमकान्त पाण्डे (व्यक्तिगत) र नवराज कुँवर (जिल्ला अन्तर्गत) निर्विरोध निर्वाचित भएका छन् । त्यसैगरी महासचिवमा रञ्जितकुमार पोदार निर्विरोध निर्वाचित भएका छन् ।', 'महासंघको नयाँ कार्यसमितिको पदाधिकारीअन्तर्गत सचिवमा जिल्ला अन्तर्गत जगनबहादुर गुरुङ, थप सचिव पदमा केन्द्रीय कार्यसमिति सदस्यहरुको मतदानबाट डा. पवनकुमार शर्मा (व्यक्तिगत) र नारायणबहादुर थापा (संस्थागत) निर्वाचित भए ।', 'कोषाध्यक्षमा खुशल रेग्मी र सहकोषाध्यक्षमा शेखरनाथ दुलाल निर्विरोध निर्वाचित भएका छन् ।क्यान महासंघको केन्द्रीय सदस्यहरुमा व्यक्तिगत, संस्थागत, विषयगत र जिल्ला शाखाबाट सम्पुर्ण कार्यसमिति सदस्यहरु पनि निर्विरोध निर्वाचित भएका छन् ।', 'नव निर्वाचित अध्यक्ष चौरासियाले क्यान महासंघलाई एकताबद्ध र अझ पारदर्शी संगठन निर्माण गर्नेे प्रतिवद्धता बताए । कम्प्युटर एशोसिएन नेपाल महासंघ (क्यानमहासंघ) नेपालको आइसिटी क्षेत्रको पुरानो र ठुलो साझा संस्था हो । सन् १९९२ मा स्थापना भएको क्यान सन् २०१५ मा क्यान महासंघमा परिणत भएको थियो ।']"
एप्पलले किन स्लो बनायो पुरानो मोडेलका आइफोन ? कारण यस्तो रहेछ,"['एप्पलका पुराना मोडेलका आइफोन प्रयोगकर्ताले पछिल्ला दिनहरुमा फोन सुस्त बनेको गुनासो गरिरहेका छन् । आइफोन प्रयोगकर्ताको गुनासो बढ्दै गएपछि एप्पलले यसको कारण खुलासा गरेको छ ।', 'एप्पल आफैंले पूराना मोडेलका आइफोनको परफर्मेन्स स्लो बनाइदिएको पुष्टि गरेको छ ।', 'धेरै मानिहरु एप्पलले आफ्ना प्रयोगकर्तालाई नयाँ आइफोन किन्न बाध्य पार्नका लागि पुराना आइफोन स्लो बनाउने गरेको आशंका गर्दै आएका थिए ।', 'यहीँ आशंकालाई बल पुग्नेगरी एप्पलले कतिपय पूराना मोडेलहरुको उमेर बढ्दै जाँदा त्यस्ता मोडेलको कार्यक्षमता घटाइने गरिएको र ब्याट्रीको क्षमता घट्दै जाने हुनाले कम्पनीले त्यस्तो गर्ने गरेको बताएको छ ।', 'तर आफुले प्रयोगकर्तालाई नयाँ आइफोन किन्न बाध्य पार्नका लागि त्यस्तो गर्ने गरेको कुरालाई अस्वीकार गर्दै एप्पलले प्रयोगकर्ताका जुनसुकै मोडेलका आइफोन डिभाइसको आयु बढाउने एकमात्र ध्येय रहेको जिकिर गरेको छ ।', 'एकजना रेडिट प्रयोगकर्ताले निकै स्लो बनिसकेको आफ्नो पूरानो आइफाेन सिक्समा नयाँ ब्याट्री हालिसकेपछि उक्त आइफोन फास्ट बनेको उदाहरणसहितको अनुभव शेयर गरेपछि एप्पलको यस्तो अभ्यासको खुलासा भएको हो ।', 'यस समाचारको बारेमा प्रतिक्रिया दिँदै एप्पलले कतिपय पुराना मोडेलका डिभाइसमा रहेका आयु रित्तिँदै गएका लिथियम आयोन ब्याट्रीहरुको व्यवस्थापन गर्न अपरेटिङ सिस्टम आइओएसमा परिवर्तन गरेको जनाएको छ ।', 'एप्पलले भनेको छ, ‘लिथियम आयोन ब्याट्रीहरु चिसो वातावरणमा, कम चार्ज भएको अवस्थामा वा बढी पुरानो भएको अवस्थामा डिभाइसलाई चाहिने उच्चतम करेन्ट प्रवाह गर्न असमर्थ हुन्छन्, जसका कारण डिभाइसका इलेक्ट्रोनिक कम्पोनेन्टलाई बचाउनका लागि डिभाइस आकस्मिक रुपमा बन्द हुने गर्दछ ।’', 'एप्पल अगाडि भन्छ, ‘गत वर्ष हामीले आइफोन ६, आइफोन ६ प्लस तथा आइफोन एसइका लागि एउटा फिचर रिलिज गर्यौँ जसले पिक करेन्ट डिमान्डलाई व्यवस्थापन गरी डिभाइसलाई अनपेक्षित रुपमा सट डाउन हुनबाट रोक्दछ । अहिले उक्त फिचर आइफोन सेभेनमा पनि थप गरिएको छ र भविष्यमा अन्य डिभाइसमा पनि विस्तार गरिनेछ । हाम्रो लक्ष्य भनेको ग्राहकहरुलाई सर्वोत्तम अनुभव प्रदान गर्नु हो ।’', 'लिथियम आयोन ब्याट्रीहरु किन स्खलित हुँदै जान्छन् ?', '', 'लिथियम ब्याट्रीहरु समयसँगै क्षमताहीन हुँदै जान्छन् । चार्जिङ र डिस्चार्जिङ चक्रका कारण यस्तो हुन्छ । दुबै चक्रमा लिथियम आयोन ब्याट्रीको पदार्थमार्फत प्रसार भएको हुन्छ । लगातारको प्रयोगबाट ब्याट्रीमा आउने परिवर्तन भनेको स्टिलको सतहमा विस्तारै बन्ने खिया जस्तै हुन्छ । यसले ब्याट्रीको पदार्थलाई विस्तारै क्षयीकरण गर्दै जान्छ र फलतः त्यसले कम चार्ज मात्र संग्रहित गर्न सक्दछ र डिभाइसलाई चाहिने पिक चार्ज प्रवाह गर्न असफल हुन्छ ।', 'बीबीसी']"
नोटिफिकेसन रोक्नका लागि फेसबुकले ल्याउँदैछ Snooze फिचर,"['', 'फेसबुकले एक नयाँ फिचरको परीक्षण गरिरहेको कुरा गत सेप्टेम्बरमा खुलासा भएको थियो ।', 'यस फिचरको मद्धतले प्रयोगकर्ताले आफ्नो कुनैपनि साथीबाट आउने नोटिफिकेसनलाई रोक्न सकिन्छ ।', 'यस फिचरलाई Snooze नाम दिइएको छ । यसले नोटिफिकेसन्स तथा न्यूजफिडलाई अझै उत्कृष्ट तरिकाले कन्ट्रोल गर्न सकिन्छ ।', 'फेसबुककी प्रडक्ट म्यानेजर श्रुती मुरलीधरनका अनुसार Snooze फिचर एक हप्ताभित्रै आउनेछ ।', 'यस फिचरको मद्धतले प्रयोगकर्ताले कुनै फ्रेण्ड, ग्रुप वा पेजलाई अस्थायी रुपमा अनफलो गर्न सक्नेछ । यद्यपि अहिले यसको सहायताले केवल ३० दिनका लागि मात्र म्यूट गर्न सकिनेछ ।', 'यसका लागि कुनैपनि पोष्टलाई म्यूट गर्नका लागि त्यसको दाहिनेतर्फ माथिपट्टि रहेको ड्रपडाउन मेन्यू खोल्ने । उक्त मेन्यूबाट Snooze अप्सन छनोट गर्ने । यो प्रक्रिया पेज, ग्रुप तथा फ्रेण्डसका लागि पनि अपनाउन सकिन्छ । यसपछि तपाइँले ३० दिनसम्म त्यससँग सम्बन्धित नोटिफिकेसन प्राप्त गर्नुहुने छैन ।', 'एजेन्सी', '']"
फेसबुकले हटायो झूटा समाचारमा रातो संकेत,"['', 'फेसबकले आफ्नो प्लेटर्फममा सेयर गरिएका झूटा समाचारको छेउमा रातो संकेत चिन्ह प्रयोग गर्न छोडेको छ । यसले सोचेअनुसार काम नगरेकाले बन्द गरिएको फेसबुकको भनाइ छ ।', 'गत डिसेम्बर २०१६ मा फेसबुकले सत्यतथ्य परिक्षण गर्ने वेबसाइटले झूटो ठहर्\u200dयाएका समाचारहरुको छेउमा रातो वार्निङ दिन सुरु गरेको थियो । यद्यपि यो प्रयोगले गहिरो विश्वासका कुराहरुलाई झनै बल पुर्\u200dयाएको अध्ययनले देखाएको फेसबुकले जनाएको छ ।', 'अब यसले विवादित समाचारहरुसँगै विश्वसनीय प्रमाणित भएका सम्वन्धित विषयका लेखहरु देखाउनेछ ।', 'फेसबुकका अनुसार यसले यो नयाँ प्रयोगको प्रयोगको परिक्षण गरेको थियो र यसबाट विवादित लेखहरु क्लीक गर्ने क्रममा कमि नआए तापनि सेयर गर्ने क्रम भने घटेको पाइएको छ ।', 'विवादित आर्टिकल क्लीक गर्ने र सेयर गर्ने व्यक्तिहरुले तथ्य परिक्षण गरिएका स्रोतहरुको लिंकसहितको पप-अप देख्नेछन् । ‘पहिलेजस्तै जब हामी कुनै आर्टिकल तथ्य परिक्षणमा विवादित बनेको सूचना पाउँछौं, तुरुन्तै उक्त आर्टिकल सेयर गरेका व्यक्तिहरुलाई नोटिफिकेसन पठाउँछौं,’ फेसबुककी एक डिजाइनर टेस्सा लियोन्सले एउटा ब्लगमा लेखेकी छिन् ।', 'आलोचकहरुले बताउँदै आएका छन् कि यदि सामाजिक सञ्जालहरुले झूटो समाचार र प्रोपोगाण्डाहरु फैलनबाट रोक्न सकेनन् भने तिनीहरुलाई सरकारले नियन्त्रण गर्नुपर्छ ।', '‘फेसबुकले यसलाई प्लेटर्फमको रुपमा भन्दा प्रकाशकको रुपमा काम गर्नलाई परिरहेको दबाबमा रेस्पोन्स गर्न खोजिरहेको छ,’ यूनिभर्सिटी अफ केन्टका पत्रकारिता प्रोफेसर टिम लुकहस्र्टले भने ।', '']"
स्मार्टफोनले क्यान्सर त फैलाउँदै छैन ? यसरी चेक गर्नुस् विकिरणको दर,"['के कुनै स्मार्टफोन क्यान्सरको कारक बन्न सक्छ ? सामान्यरुपमा भन्दा यो सम्भव छैन ।', 'अहिलेसम्म गरिएका अधिकांश सर्भेक्षणहरुले देखाएका छन् कि फोनहरुले रेडियो वेभको कारण विकिरण उत्सर्जन गर्छन्, तर यस्तो विकिरणले डिएनएलाई नै बिगार्ने क्षमता राख्दैन ।', 'प्रमुख प्रश्न भनेको तपाईंको फोनबाट आइरहेको विकिरण कति बलशाली छ भन्ने हो । आफ्नो फोनले कति विकिरण फ्याँकिरहेको छ भन्ने थाहा पाउन तपाईंले यसको एसएआर (स्पेसिफिक एब्जप्र्सन रेट) थाहा पाउनुपर्छ ।', 'के हो एसएआर ?', 'जब इलेक्ट्रोम्याग्नेटिभ तरंगहरु ग्रहण र प्रशारण हुन्छ, त्यहाँ केही प्रतिशत क्षय हुन्छ । क्षय भएको इलेक्ट्रोम्याग्नेटिभ तरंगको यो हिस्सा यस वरिपरि रहेका तन्तुहरुले सोस्छन् । एसएआर भनेको त्यो दर हो जुन दरमा इलेक्ट्रोम्याग्नेटिभ तरंगहरु शरीरले सोस्छ । फोनहरुमा ताररहित नेटवर्कमा काम गर्नका लागि रेडियो ट्रान्समिटर र रिसिभर रहेका हुन्छन् । त्यसैले तिनीहरुले रेडियो तरंगहरु उत्सर्जन गर्छन् । यी रेडियो तरंगहरु हानीरहित हुन्छन् ।', 'अमेरिकाको फेडेरल कम्युनिकेसन्स कमिसन (एफसीसी) ले १.६डब्लु/केजी तय गरेको छ । यसको अर्थ १.६ भन्दा मुनी एसएआर भएका फोनहरु राम्रा हुन् ।', 'आफ्नो फोनको एसएआर कसरी चेक गर्ने ?', '', 'अहिले कुनै पनि फोनमा एसएआर उल्लेख गर्नुपर्ने अनिवार्यता छ । एसएआर मूल्य थाहा पाउनका लागि सेलफोनको प्याकेजिङमा फर्केर हेर्नुपर्ने हुन्छ । यो त्यहाँ उल्लेखित हुन्छ । धेरै फोन उत्पादकहरुले आफ्नो वेवसाइटमा पनि यो उल्लेख गरेका हुन्छन् ।', 'यसका लागि अर्को सजिलो उपाय पनि छ । तर, यसले एन्ड्रोइड फोनमा मात्रै काम गर्छ ।', '–फोनको डायलर वा फोन एप खोल्नुस', '–अब *#07# डायल गर्नुस । यसपछि तपाईंको फोनको एसएआर देखिनेछ ।', 'त्यसो भए कति एसएआर उचित हो ?', 'जति कम भयो त्यति राम्रो हो । तर, माथि उल्लेख गरिए झैं अमेरिकाको एफसीसीले १.६ लाई पर्याप्त मानेको छ । त्यसैले यदि तपाईंको फोनको एसएआर भ्यालु १.२ जति छ भने कुनै चिन्ता लिनु पर्दैन । अहिले आएका फोनहरुको एसएआर प्राय ०.५ देखि ०.६ सम्म हुन्छ । ठूला ब्रान्डहरुको एसएआर न्यूनतम हुन्छ ।', 'यसका अतिरिक्त तपाईं आफ्नो फोनमा कुरा गर्दा एयरफोनको प्रयोग गरेर पनि यसको विकिरण एक्स्पोजरलाई न्यूनीकरण गर्न सक्नुहून्छ ।']"
सामसुङले ल्यायो डुअल सेल्फी क्यामरा भएको ग्यालेक्सी A8 तथा A8+,"['ग्यालेक्सी सिरिजका स्मार्टफोन निर्माता कम्पनी सामसुङले ए सिरिजका दुई नयाँ स्मार्टफोन सार्वजनिक गरेको छ ।', 'सामसुङले ग्यालेक्सी A8 (2018) तथा A8 प्लस (2018)\xa0 सार्वजनिक गरेको हो । कम्पनीले युरोपेली बजारमा यी दुई फोन लञ्च समेत गरेको छ ।', 'यी फोनमा डुअल फ्रन्ट क्यामरा तथा इनफिनिटी डिस्प्ले जस्ता फिचर्स रहेका छन् । ब्लाक, आर्किड ग्रे, गोल्ड तथा ब्लू गरी चार रङमा उपलब्ध यी फोनको मूल्य चाहिँ मोडेल अनुसार फरक छ ।', 'A8 को मूल्य ४ सय ९९ युरो तोकिएको छ भने A8+ को मूल्य ५ सय ९९ युरो रहेको छ ।', 'आगामी महिना जनवरीदेखि युरोपेली बजारमा यी दुई फोनको बिक्री सुरु हुनेछ ।', 'ग्यालेक्सी A8 मा ५.६ इन्धको फूल भ्यू एमोलेड डिस्प्ले रहेको छ । जसको रिजोलुसन १०८० गुणा २२२० पिक्सेल रहेको छ । त्यस्तै ग्यालेक्सी A8+ मा चाहिँ ६ इन्चको फुल भ्यू एचडी डिस्प्ले राखिएको छ ।', 'दुबै स्मार्टफोन एन्ड्रोइड ७.१ नुगटमा चल्दछन् र अक्टाकोर Exynos 7885 प्रोसेसरले युक्त छन्।', 'दुबैमा डुअल फ्रन्ट क्यामरा छ र १६ मेगापिक्सेलको प्राइमरी फ्रन्ट क्यामरा का साथै ८ मेगापिक्सेलको दोश्रो फ्रन्ट क्यामरा रहेको छ । त्यस्तै ब्याक क्यामरा पनि १६ मेगापिक्सेलकै रहेको छ ।', 'ग्यालेक्सी ए एटमा ४ जिबीको र्याम तथा ६४ जिबीको इन्टरनल मेमोरी रहेको छ भने एट प्लसमा ६ जिबीको र्याम तथा ६४ जिबीको इन्टरनल मेमोरी रहेको छ । मेमोरी कार्डको मद्दतले मेमोरीलाई २५६ जिबीसम्म बढाउन सकिन्छ ।', 'एजेन्सीको सहयोगमा']"
सफ्ट बैंकले किन्यो उबरको सेयर,"['', 'वासिङ्टन डीसी । प्रख्यात अमेरिकी ट्याक्सी सेवा प्रदायक कम्पनी उबरको ठूलो हिस्सा सेयर जापानको टेक कम्पनी सफ्ट बैंकले किन्ने भएको छ ।', 'स्रोतका अनुसार सफ्ट बैंकले उबरको हालको मूल्यबाट ३० प्रतिशत छुटमा १५ प्रतिशत इक्वीटी सेयर हासिल गर्नेछ । यो सम्झौताले जनवरीमा पूर्णता प्राप्त गर्ने जनाइएको छ ।', 'सन् २०१९ मा पब्लिक सेयर अफरिङका लागि तयारी गरिरहँदा आफ्नो बोर्डको संरचना सुधार्ने र विगतका स्क्यान्डल एवं गलत कदमहरुबाट बाहिर निस्किने प्रयासका क्रममा उबरले यो कदम चालेको हो ।', 'सफ्टबैंकले १५ प्रतिशत सेयरको लक्ष्य हासिल गर्नका लागि लगानीकर्ताहरुसँग सहमति गरिसकेको पनि स्रोतको भनाई छ ।', 'मूल्यांकनको विस्तृत विवरण दुवै कम्पनीहरुले उपलब्ध गराएका छैनन् तर स्रोतका अनुसार उबरको ४८ अर्ब डलर मूल्यमा आधारित रहेर लगानी गरिएको हो । जबकि यसै वर्षको आरम्भमा उबरको मूल्यांकन ७१ अर्ब डलर गरिएको थियो ।', 'अब उबरमा सफ्ट बैंकको लगानी ७.७ अर्ब रहने छ, जसमा यसै वर्ष हालिएको १ अर्ब डलर पनि समावेश छ ।', 'यसअघिको लगानी उच्च मूल्यांकनमा गरिएको थियो र सेयर पुनः खरिद न्यून मूल्यमा गरिएको थियो । यसबाट उबरको समग्र मूल्यांकन ५४ अर्ब डलर कायम भएको छ ।', 'यो लगानी प्रविधिको संसारमा मुख्य खेलाडी बन्ने सफ्टबैंकको प्रयासको एक अंश हो ।', 'उबर संसारको ठूलो ट्याक्सी सेवा दिने कम्पनी हो, जसको आफ्नै ट्याक्सी भने एउटा पनि छैन । एपमा आधारित यो ट्याक्सी संसारका धेरै देशमा लोकप्रिय छ ।', 'कुनै गाडीधनीले एप इन्स्टल गरेर आफ्नो गाडीलाई तुरुन्तै ट्याक्सीमा बदल्न सक्ने, मन लागेका बेला चलाउने र मन नलागेका बेला नचलाउने सुविधा छ । प्रयोगकर्ताले पनि एपबाटै नजिकै रहेको ट्याक्सी खोजेर एपबाटै पैसा तिरेर भनेको ठाउँमा जान सक्छन् ।', 'कम्पनीको वेवसाइटका अनुसार यसका ट्याक्सीहरु विश्वका ७७ देशका ६ सय १६ शहरहरुमा छन् र १६ हजार कर्मचारी कार्यरत छन् । सामान्यतया उबरका ड्राइभरहरुलाई स्वतन्त्र हैसियत दिइन्छ ।']"
"फ्रि इन्टरनेटः सित्तैमा होइन, स्वतन्त्र इन्टरनेट","['अमेरिकी सरकारले इन्टरनेट न्युट्रेलिटी तथा फ्रि इन्टरनेटलाई जोगाईराख्ने कानून खारेज गर्ने तयारी गरिरहेको छ ।', 'आखिर फ्रि इन्टरनेट तथा इन्टरनेट न्यूट्रेलिटीको विषय किन सधै बहसमा आइरहने विषय बनिरहेको छ त ?', 'वास्तवमा नेट न्यूट्रेलिटी, फ्रि इन्टरनेट, नेटवर्क इक्वेलिटी तथा ओपन इन्टरनेट जस्ता विषयहरु निकै जटिल तथा प्राविधिक विषय हुन् ।', 'आखिर के हो इन्टरनेट न्यूट्रेलिटी', 'इन्टरनेट प्रयोगकर्ताका लागि समान स्पीड तथा समान मूल्यमा इन्टरनेट उपलब्ध गराउने अवधारणा नै इन्टनेट न्यूट्रेलिटी अर्थात् इन्टरनेट तटस्थता हो ।', 'यसलाई सरल रुपमा यसरी बुझ्न सकिन्छ । जस्तै, यदि कुनैप्नि टेलिकम तथा इन्टरनेट प्रदायक कम्पनीले प्रयोगकर्तालाई ह्वाट्सएप र टि्वटर जस्ता मोबाइल एपका लागि अलग अलग डाटा प्लान उपलब्ध गरायो भने के हुन्छ ?', 'मानौँ, फेसबुकको डाटा प्याक सित्तैमा दिने, टि्वटरको डाटा प्याकलाई केही रकम लिने तथा अन्य एपको डाटा प्याकलाई सामान्य इन्टरनेट डाटा खपतको आधारमा रकम अशूली गर्ने प्लान इन्टरनेट प्रदायकले ल्यायो भने त्यसबाट कसलाई फाइदा र कसलाई घाटा होला ? आखिर मोबाइल एपको प्रयोगका लागि प्रयोगकर्ताले एउटै इन्टरनेटको प्रयोग गर्दछन् भने डाटा खपतको मूल्यमा विभेद किन ?', 'यस्तोमा कम्पनीहरुले इन्टरनेटको उपलब्धतालाई मूल्यको आधारमा प्रभावित गरी आफ्नो छनोटको शक्तिलाई प्रभावित गर्न सक्दछन् ।', 'इन्टरनेटको पूरा बजार फ्रि अर्थात् निशु्ल्क बजारको अवधारणाबाट पर पुगेर इन्टरनेट प्रदायकमा निर्भर हुनसक्छ ।', 'यो निशुल्क होइन, स्व्तन्त्र इन्टरनेटको कुरा हो', 'प्रश्न यो हो की तपाइँ फ्रि इन्टरनेटको अर्थ के लगाउनुहुन्छ ? अवश्य पनि यसको अर्थ निशुल्क अर्थात् सित्तैको इन्टरनेट भन्नेजस्तो लाग्छ ।', 'तर यसको वास्तविक अर्थ निशुल्क इन्टरनेट होइन की मुक्त इन्टरनेट हो । जब इन्टरनेट सँग जोडिएको कानूनी बहस खडा हुन्छ र फ्रि इन्टरनेटको मुद्धा अघि सर्छ तब यसलाई सित्तैको इन्टरनेटको रुपमा बुझ्ने भुल गरिन्छ । जबकी यो इन्टरनेटलाई कुनै कम्पनीको कब्जाबाट मुक्त राख्ने एउटा पहल हो । बीबीसीको सहयोगमा']"
बालबालिकाको लागि फेसबुकको उपहारः मेसेन्जर किड्स,"['', 'सोसल मिडिया चलाउन कति वर्ष उमेर पुग्नुपर्छ ?', 'सोसल मिडियाहरु अनुसारका आ आफ्ना मापदण्ड छन् । फेसबुकमा खाता खोल्नका लागि प्रयोगकर्ताको उमेर १३ वर्ष पुगेकै हुनुपर्छ । अर्थात सोभन्दा कम उमेरका बालबालिका फेसबुकका लागि योग्य मानिदैन ।', 'यो त नियम न भयो । तर यथार्थमा चाहीँ १३ वर्षमुनिका २ करोड बालबालिकाले फेसबुक चलाउने गरेको पाइएको छ ।', 'बालमैत्री फेसबुक', 'उमेरको मापदण्ड बनाउँदा पनि बालबालिका प्रयोगकर्ताको संख्या उच्च पाइएपछि फेसबुकले गत सोमबार बालबालिका प्रयोगकर्ताका लागि आफ्नो पहिलो एप सार्वजनिक गरेको छ ।', 'यो नियन्त्रित नेटवर्क हो, जुन प्रयोग गर्नुअघि बालबालिकालाई आफ्ना अभिभावकको स्विकृति आवश्यक हुन्छ । र, यो एपमा विज्ञापनिक प्रयोजनका लागि डाटा फिड नगरिने फेसबुकले प्रतिबद्धता जनाएको छ ।', 'मेसेन्जर किड्स नामक यो एप फेसबुकको मेसेजिङ एपको साधारण तथा नियन्त्रित भर्सनको रुपमा रहेको छ ।', 'मेसेन्जर किड्सका प्रडक्ट मेनेजर लरेन चेंग भन्छन्, ‘अभिभावकहरुले आफ्ना बच्चाहरुलाई ट्याबलेट तथा स्मार्टफोन चलाउन दिने चलन बढिरहेको छ । तर बच्चाबच्चीहरुले ती ग्याजेट कसरी चलाउने तथा उनीहरुका लागि कस्ता खालका एपहरु उपयुक्त हुन्छन् भन्नेमा अभिभावकहरुमा सधै जिज्ञासा तथा चासो रहने गरेको छ ।’', 'चेंग भन्छन्, ‘जब हामीले आफ्नो अनुसन्धान तथा अभिभावकहरुसँगको प्रत्यक्ष संवादका क्रममा बालबालिकाका लागि उपयुक्त एपको आवश्यक रहेको कुरा थाहा पायौँ तब हामीले यस्तो एपको विकास गर्ने आवश्यकता महसुस गर्यौँ ।’', 'कसरी चलाउने मेसेन्जर किड्स ?', '', 'यदि मेसेन्जर किड्समा कुनै दुईजना बालबालिकाहरु साथी बन्न चाहन्छन् भने उनीहरुको मित्रताको रिक्वेस्ट उनीहरुका आ आफ्ना अभिभावकबाट स्विकृत हुनुपर्दछ । अभिभावकहरुले प|mेण्ड रिक्वेस्ट अप्रुभ गरिदिएपछि मात्र बालबालिकाहरु आफ्ना साथीसँग मेसेन्जर किड्समा लाइभ भिडियो च्याट गर्न तथा फोटो र टेक्स्ट मेसेज पठाउन सक्छन् ।', 'साथै यो एपमा बालबालिकामैत्री जिआइएफ, प|mेम, स्टिकर, मास्क तथा ड्रइंग टूल्स आदिको पुस्तकालय पनि रहनेछ । जुन बालबालिकाले आफ्ना सामाग्रीहरु सजाउन तथा आफ्नो व्यक्तित्व अभिव्यक्त गर्न प्रयोग गर्न सक्दछन् ।', 'बीबीसीको सहयोगमा']"
गलत काम गर्नेमाथि यसरी लगाम कस्दैछ ट्वीटर,"['ट्वीटरमा कसैकोविरुद्धमा अफवाह फैलाउने, कसैलाई गालीगलौज गर्ने तथा धार्मिक भावनामाथि आघात पूराउने जस्ता ट्वीट गर्ने मानिसहरुलाई निस्तेज पार्नका लागि ट्वीटरले महत्वपूर्ण कदम अघि बढाएको छ ।', 'सोही क्रममा ट्वीटरले अब यस्ता नकारात्मक ट्वीटहरुबाट चर्चा बटुल्नेहरुको ट्वीटर अकाउन्ट अस्थायी वा स्थायी रुपमै बन्द गरिदिन सक्नेछ ।', 'ट्वीटरले हामै कमाल आर खान नामक एक ट्विटर प्रयोगकर्ताको अकाउन्ट बन्द गरिदिएको छ ।', 'आपत्तिजनक ट्वीटका सन्दर्भमा ट्वीटरले पछिल्ला दिनमा नयाँ निर्देशिका लागू गरेको छ ।', 'कतिपय मानिसहरु गलत मनसायले गलत चिजलाई ट्रेन्डिङ बनाएर कसैको इमेज ड्यामेज गर्ने कोसिसमा लागेका हुन्छन् । त्यस्तालाई निस्तेज पार्नका लागि ट्वीटरले नयाँ निर्देशिका तयार पारेको हो । जस अनुसार अश्लीलता देखि लिएर नश्लीय, जातीय तथा कुनै खास देशका मानिसहरुप्रति गलत टिप्पणी आदिमा रोक लगाइनेछ ।', 'साथै कुनै खास लिंगको पहिचान देखि उमेर, असक्षमता वा रोगका बारेमा लेख्नुपनि ट्वीटरको नियम विपरित हुनेछ । साथै ट्वीटरको प्रमाणीकरण ब्लू मार्कको गलत प्रयोग गर्नेमाथि पनि प्रमाणीकरण खोसेर ट्वीटरले कारवाही सुरु गरेको छ ।', 'अकाउन्ट बिक्रिमा प्रतिबन्ध', 'कुनै खास नाममा विभिन्न अकाउन्ट बनाउनुलाई युजरनेम स्क्वेटिंग भनिन्छ । एकैखाले नामबाट खोलिएका अलग अलग अकाउन्टलाई यदि कुनै थर्ड पार्टीलाई बेचिएमा ट्वीटरले त्यस्ता अकाउन्टलाई छ महिनादेखि सधै भरका लागि प्रतिबन्धित गर्न सक्नेछ । ट्वीटरमा कसैलाई धम्क्याउने, दुख दिने वा कसैलाई त्रसित पार्ने खालका ट्वीटर गर्ने अकाउन्टमा समेत ट्वीटरले प्रतिबन्ध लगाउनेछ ।', 'फ्यान पेज अकाउन्ट', 'सेलिब्रेटी तथा पब्लिक फिगरहरुको फ्यान पेज अकाउन्ट बनाउनेहरुका लागि पनि ट्वीटरले नयाँ मापदण्ड लागू गरेको छ । कुनैपनि सेलिब्रेटीको गलत जानकारी दिनेखालको फ्यान पेज अकाउन्ट नखोल्न ट्वीटरले आग्रह गरेको छ । तर प्यारोडी, कमेन्ट्री वा न्यूज फिड अकाउन्टमा चाहिँ ट्वीटरले कुनै पनि बन्देज लगाएको छैन । फ्यान अकाउन्ट बाहेकमा आफ्नो अकाउन्टमा अरु कसैको कुनै निजी जानकारी विना अनुमति शेयर गरेमा तपाइँले आफ्नो अकाउन्टबाट हात धुनुपर्नेछ ।', 'विवादित ट्वीट हटाउनु पर्ने', 'विवादित ट्वीट गरिसकेपछि कुनैपनि प्रयोगकर्ताले उक्त विवादित ट्वीट नहटाएसम्म अर्को नयाँ ट्वीट गर्न वा अरु ट्विपल्ससँग कुराकानी गर्न पाउनेछैन । ट्वीटरले प्रयोगकर्ताको ट्वीटको पहुँच पनि सिमित गरिदिनेछ ।', 'पहिचान प्रमाणित गर्नुपर्ने', 'अकाउन्ट बन्द गरिसकेपछि ट्वीटरले रजिस्टर्ड फोन नम्बर वा इमेलमा प्रयोगकर्तालाई पहिचान प्रमाणित गर्न भन्दछ । सधैका लागि अकाउन्ट बन्द गरेसँगै ट्वीटर रजिस्टर्ड नम्बर वा इमेलमा त्यसको जानकारी दिन्छ । यदि सोही नम्बर वा मेल आइडीबाट अर्को कुनै ट्वीटर अकाउन्ट खोलेमा त्यसलाई पनि बन्द गरिदिन्छ ।', 'सधैका लागि बन्द हुनसक्छ अकाउन्ट', 'यदि कसैले अफवाह फैलाउने वा उक्साउने खालका ट्वीट गर्दछ कि जसबाट कुनै समूह वा व्यक्तिको ज्यानलाई खतरा हुन्छ, त्यसमा पनि ट्वीटरले लगाम लगाउने तयारी गरिरहेको छ । साथै कुनैपनि प्रकारका अश्लील सामाग्रीहरु ट्वीट गर्न, आत्महत्याको लागि उक्साउन देखि लिएर आत्महत्या गर्ने प्रयास गर्ने व्यक्तिको ट्वीटर अकाउन्टमा पनि बन्देज लगाउनेछ ट्वीटरले ।', 'एजेन्सीको सहयोगमा']"
ओपोद्वारा एफफाइभ सिक्स जीबी रेड एडिशन सार्वजनिक,"['२५ मंसिर, काठमाडौं । नेपाली बजारमा एफफाइभ सार्वजनिक गरी आफ्नो परिचय सेल्फी एक्स्पर्ट तथा लिडरका रुपमा स्थापित गरेको ओपोले एफफाइभ अन्तर्गत नै पूणः नयाँ मोडल ओपो एफफाइभ सिक्स जीबी पावरफूल रेड (रातो) रंगमा सार्वजनिक गरेको छ ।', 'ओपोले आफ्ना उपभोक्ताहरु विशेष गरी यूवा पुस्तालाई छनोटको थप अवसर उपलब्ध गराउने सोचका साथ केही समय अगाडी मात्रै एफफाइभ सिक्स जीबीको ब्लयाक एडिशन र एफफाइभ यूथपनि सार्वजनिक गरिसकेको छ । नेपाली बजारमा ओपोले छोटो समयमा नै फेशनेवल, स्टाइलिश फोन निर्माताका रुपमा आफ्नो परिचत स्थापित गरी सकेको छ ।', 'ओपो एफफाइभ सिक्स जीबी रेड एडिशनका बारेमा बाल्दै ओपो नेपालका सीईओ बबी झाओले भने, ‘ हाम्रो नयाँ फ्ल्यागशिप मोडल ओपो एफफाइभका लागि प्राप्त साथ, सहयोग र मायाँका लागि हामी आदणिर्य उपभोक्ता तथा समग्र सरोकारवाला प्रति कृतज्ञछौँ । प्राप्त प्रतिक्रियाले हामीलाई नेपाली उपभोक्ताका लागि अझ उत्कृष्ट उत्पादनहरु पस्कँदै जाने प्रेरणा मिलेको छ ।\xa0यही क्रममा गत हप्ता मात्रै हामीले एफफाइभ सिक्स जीबीको ब्ल्याक एडिशन र एफफाएभ यूथपनि बजारमा उपलब्ध गराइसकेका छौँ । यिनका लागि प्राप्त प्रतिक्रियाले हामीलाई थप एडिशन तपाईहरु सामु उपलब्ध गराउन हौसला मिलेको छ । आज सार्वजनिक नयाँ एफफाइभ सिक्स जीबी रेड एडिशनका लागि पनि त्यस्तै माया, साथ र सहयोग प्राप्त हुनेमा हामी विश्वस्त छौँ ।’', 'ओपो एफफाइभ सिक्स जीबी फेशनेवल रातो रंगमा उपलब्ध हुनुका साथै यसमा अझ बढी सञ्चय क्षमता, ६ जीबी र्\u200dयाम र ६४ जीबी रोम सहितको उत्कृष्ट प्रोशेसर जडान गरिएको छ । पर्याप्त सञ्चय क्षमता भएको ओपो एफफाइभ सिक्स जीबीले प्रयोगकर्तालाई सहज अनुभूती प्रदान गर्नुका साथै स्टाइलिश तथा फेशनेवल रातो रंगले उपभोक्तालाई सँधै फेशनेवल बेष्ट देखाउन सघाउने कम्पनीको दावी छ ।', 'सेल्फीमा रहेका मानिसकै आधारमा ब्यक्तिगत ब्यूटिफिकेशन सुविधा उपलब्ध गराउने सोचका साथ सार्वजनिक नयाँ फोनमा उद्योगकै पहिलो एआई ब्यूटिफिकेशन प्रविधि उपलब्ध गरिएको छ ।', '२ सय भन्दा बढी फेशियल रेकग्निशन स्पट्स सहितको यो प्रविधिले मानव मुहारको ग्लोबल डाटाबेस मार्फत फेशियल फिचर्स, आकार प्रकार, स्किन टोन तथा टाइप, लिंग, उमेर लगायत आधारमा फरक छुट्याएर ब्यूटिफिकेशन सुविधा उपलब्ध गराउँछ । फोनमा ६ ईञ्चको पूर्ण एचडी फुल स्त्रिmन डिस्प्ले जडान गरिएको छ ।', 'साथै यसमा रहेको १८ः९ डिस्प्लेले उपभोक्तालाई जीवन्त रंग सहितका दृष्यको मज्जा प्रदान गर्छ । मिड रेञ्ज्ड स्मार्टफोनमा कम्प्याक्ट बडी र अत्यन्त पातलो प|mेम सहित स्पष्ट तथा जीवन्त दृष्य सम्प्रेषण उपलब्ध गराउने यो नै नेपालको पहिलो स्मार्टफोन भएको कम्पनीको दावी छ । एफफाइभ सिक्स जीबी रेड एडिशनको मूल्य रु. ४४ हजार ९ सय ९० निर्धारण गरिएको छ ।', '']"
दिक्क लागिरहेको छ ? फेसबुकमा स्टाटस अपडेट गरिहाल्नुस्,"['फेसबुक वा ट्वीटरजस्ता सामाजिक सञ्जालहरुमा स्टाटस अपडेट गर्नाले मानिसमा रहेका नकारात्मक संवेगहरु न्यूनीकरण हुने र मनमा सन्तोष तथा सञ्चो अनुभुति हुने एक अध्ययनले देखाएको छ ।', 'एक-एकजना व्यक्तिसँग अन्तक्रिया गर्न मन नपराउने वा हिच्किचाउने मानिसका लागि अनलाइन सोसल नेटवर्कले संवेगहरु नियमन गर्न वा नयाँ खालको सम्पर्कको विकाश गर्ने मौका उपलब्ध गराउने बताइएको छ ।', 'जब मानिसहरुले खराब अनुभुति गरिरहेका हुन्छन् त्यसबेला आफूभित्रका नकारात्मक संवेगहरुलाई न्यून गर्नका लागि अन्य व्यक्तिसँगको सम्पर्कले सहयोग पूराउँदछ र यसले मानिसको जिउमा सुस्वास्थ्यको अनुभुति पनि दिलाउँदछ ।', 'अमेरिकाको साउथ क्यालिफोर्निया विश्व विद्यालयका शोधकर्ता इभा बुचेलका अनुसार, कुनै पनि मानिससँग आमने सामने भएर वा फोनमा कुराकानी गरिरहँदा कहिलेकाहिँ अन्य व्यक्तिले डिस्टर्ब भएको अनुभूति गर्न सक्दछ । त्यस्तोमा सोसल मिडियामा गरिने संवाद झर्को नलाग्ने खालको हुन्छ । साथै त्यस्तो बेला फेसबुक तथा ट्वीटरमा गरिने पोष्टका माध्यमबाट मानिस एकैपटकमा धेरै साथीहरुसँग आफ्नो भावना शेयर गर्न समर्थ हुन्छ । यसरी सोसल मिडियामा शेयर गरेको कुरामा साथीहरुबाट प्राप्त हुने रेस्पोन्सहरु स्वतस्फूर्त हुन्छन् र मानिसले सही सल्लाह प्राप्त गर्न सक्दछ ।', 'शोधकर्ताका अनुसार, छिटै सामाजिकीकरण हुन नसक्ने, मनमा पीर चिन्ता भएको तथा मानिसहरुसँग प्रत्यक्ष रुपमा भेटेर कुराकानी गर्न असजिलो मान्ने मानिसका लागि मानसिक संवेगको सन्तुलन तथा भावना प्रकट गर्नका लागि सोसल मिडिया निकै प्रभावकारी हुने गरेको छ ।', 'एजेन्सीको सहयोगमा']"
यी हुन् यो वर्ष लञ्च भएका टपटेन स्मार्टफोन,"['', 'अंग्रेजी क्यालेन्डर अनुसारको वर्ष सन् २०१७ को अन्तिम महिना, डिसेम्बर चलिरहेको छ । सकिनै लागेको यो वर्षमा विश्वको प्रविधिको बजारमा धेरै नयाँ नयाँ चिजहरु आए ।', 'स्मार्टफोनको कुरा गर्दा यो वर्ष भेजललेस फोन तथा डुअल क्यामरा जस्ता नयाँ फिचरले स्मार्टफोनको उद्योगमा नयाँ मानक स्थापित गर्ने प्रयास गरे ।', 'सबै कम्पनीहरु एक पछि अर्को गर्दै विभिन्न अत्याधुनिक स्मार्टफोनहरु बजारमा ल्याउन प्रतिस्पर्धामा रहे । हेरौँ यो वर्ष बजारमा आएका टपटेन स्मार्टफोनहरु:-', '१. आइफोन एक्स:आइफोन एक्स यो वर्षको सबैभन्दा उत्कृष्ट स्मार्टफोन हो भन्दा फरक पर्दैन । यसमा ५.८ इन्चको भेजललेस डिस्प्ले रहेको छ, जसको रिजोलुसन ११२५ गुणा २४३६ रहेको छ ।', 'आइफोन एक्स ६४ र २५६ जिबी गरी दुई खाले स्टोरेज भेरिएन्टमा उपलब्ध छ । यसमा १२ मेगापिक्सेलका दुईवटा ब्याक क्यामरा रहेका छन् । साथै ७ मेगापिक्सेलको फ्रन्ट क्यामरा पनि रहेको छ ।', '२. आइफोन एट तथा एट प्लस:आइफोन एट तथा एट प्लसमा वायरलेस चार्जिङ छ । दुबै आइफोन ६४ तथा २५६ जिबी स्टोरेज भेरिएन्टमा उपलब्ध छन् । आइफोन एटा ४.७ इन्चको डिस्प्ले छ भने आइफोन एट प्लसमा ५.५ इन्चको डिस्प्ले रहेको छ ।', 'साथै फोनमा थ्री डी टच प्रविधि पनि रहेको छ । एट प्लसमा १२ मेगापिक्सेलको वाइड एंगल टेलिफोटो क्यामरा रहेको छ । आइफोन एटमा चाहीँ साधारण १२ मोगपिक्सेल क्यामरा छ । साथै दुबैमा ७ मेगापिक्सेलको सेल्फी एचडी क्यामरा पनि रहेको छ ।', '३. सामसुङ ग्यालेक्सी एस एट र एस एट प्लस:यी दुबैखाले स्मार्टफोनमा क्वालकोम स्नापड्रागन ८३५ प्रोसेसर रहेको छ । ग्यालेक्सी एस एट एलटीइ स्पीडयुक्त पहिलो स्मार्टफोनको रुपमा रहेको छ ।', 'यो दुबै कब्र्ड किनारा भएको स्मार्टफोन हो । डिस्प्लेको किनारको फ्रेम तथा भेजल निकै कम गरिएको छ । भेजललेस, डुअल एज डिस्प्लेले यस फोनको फ्रन्ट स्क्रिनको ८० प्रतिशत हिस्सा ओगटेको छ ।', '४. सामसुङ ग्यालेक्सी नोट एट:यसमा ६.३ इन्चको क्वाड एचडी प्लस सुपर एमोलेड डिस्प्ले रहेको छ । यस फोनमा १२ मेगापिक्सेलको ब्याक क्यामरा छ, जुन अप्टिकल इमेज स्टेबलाइजेसन फिचरलाई सपोर्ट गर्दछ ।', 'साथै ८ मेगापिक्सेलको सेल्फी क्यामरा पनि रहेको छ । यसको ब्याट्री ३३ सय मिलिएम्पियर आवरको रहेको छ । ग्यालेक्सी नोट ७.१.१ एन्ड्रोइड अपरेटिङ सिस्टममा चल्दछ । यसमा ६ जिबीको र्याम रहेको छ ।', '५. सोनी एक्सपेरिया XZ1:यो स्मार्टफोनको सबैभन्दा विशेष फिचर भनेको यसको १९ मेगापिक्सेलको क्यामरा हो जसले थ्री डी स्क्यानरको काम पनि गर्दछ ।', 'एन्ड्रोइड ओरियो ८ अपरेटिङ सिस्टममा चल्ने यो स्मार्टफोनमा ६४ बिटको क्वालकोम स्नापड्रागन ८३५ प्रोसेसर तथा ४ जिबीको र्याम रहेको छ । यसमा ६४ जिबी इन्टर्नल मेमोरी छ जसलार्य २५६ जिबीसम्म बढाउन सकिन्छ ।', '६. साओमी Mi Mix 2:यो स्मार्टफोनमा स्नापड्रागन ८३५ प्रोसेसर रहेको छ, जोसँग ६ जिबीको र्याम राखिएको छ । यो फोन तिनथरी स्टोरेज भेरिएन्टमा उपलब्ध छ, ६४, १२८ र २५६ जिबीको रुपमा ।', 'यसमा १२ मेगापिक्सेल तथा ५ मेगापिक्सेलका दुईवटा ब्याक क्यामेरा तथा ५ मेगापिक्सेलको एउटा सेल्फी क्यामरा रहेको छ ।', '७. वनप्लस फाइभ टी:यो स्मार्टफोन प्रोसेसर, ब्याट्री तथा र्याम लगायतका सबै फिचरमा उत्कृष्ट छ । यसमा अक्टाकोर प्रोसेसर क्वालकोम स्नापड्रागन ८३५ रहेको छ ।', 'ब्याट्रीको क्षमता ३३०० एमएएएच रहेको छ । यसमा ६ जिबीको र्याम र ६४ जिबी मेमोरी तथा ८ जिबी र्याम र १२८ जिबी मेमोरी गरी दुई भेरिएन्ट उपलब्ध छन् ।', '८. नोकिया एट:नोकिया एटमा ५.३ इन्चको क्यूएचडी डिस्प्ले रहेको छ । ब्याकसाइडमा १३ मेगापिक्सेलको डुअल क्यामरा छन् भने १३ मेगापिक्सेलकै एक सेल्फी क्यामरा पनि रहेको छ ।', 'यसमा क्वालकोमको सबैभन्दा पछिल्लो स्नापड्रागन ८३५ प्रोसेसर प्रयोग गरिएको छ, जो सँग ४ जिबीको र्याम दिइएको छ । यो फोनमा ६४ जिबीको इन्टर्नल मेमोरी छ, जसलाई २५६ जिबीसम्म बढाउन सकिन्छ । ३०९० एमएएएच को ब्याट्र छ जसले क्विक चार्जिङ पनि सपोर्ट गर्दछ ।', '९. एचटीसी U11 :एन्ड्रोइड ७.१ नोगट अपरेटिङ सिस्टममा आधारित कम्पनीको आफ्नो\xa0HTC Sense UI\xa0अपरेटिङ सिस्टममा यो फोन चल्दछ । यसमा २.४५ गिगाहर्जको अक्टाकोर क्लालकोम स्नापड्रागन ८३५ प्रोसेसर रहेको छ ।', 'यसको इन्टर्नल मेमोरी १२८ जिबी छ जसलाई माइक्रोएसडी कार्डको सहायताले २ टेराबाइट सम्म बढाउन सकिन्छ । यसको ६ जिबीको र्याम रहेको छ ।', 'यसमा मुख्य क्यामरा १२ मेगापिक्सेलको छ, जसमा १.४ माइक्रोन पिक्सल, अल्ट्रा स्प्रेड अटोफोकस, बिएसआइ सेन्स, ओआइएस, डअुल एलइडी फ्लास, स्लो मोसन तथा फोर के भिडियो रेकर्डिङ जस्ता फिचर रहेका छन् ।', '१०. गुगल पिक्सेल टू:यो स्मार्टफोनमा ५ इन्चको फूल एचडी एमोलेड डिस्प्ले रहेको छ जसमा कर्निंग गोरिल्ला ग्लास फाइभ प्रोटेक्सन फिचर उपलब्ध छ ।', 'अक्टाकोर क्वालकोम स्नापड्रागन ८३५ प्रोसेसर रहेको यो फोनमा ४ जिबीको र्याम तथा ६४ र १२८ गरी २ भेरिएन्टका इन्टर्नल मेमोरीयुक्त फोन रहेका छन् । साथै १२.२ मेगापिक्सेलको मूख्य क्यामरा यसमा रहेको छ ।एजेन्सीहरुको सहयोगमा']"
"आइफोन-टेन नेपालमा, मूल्य १ लाख ५९ हजार","['१४ मंसिर, काठमाडौं । एप्पलको नेपालका लागि आधिकारिक बितरक जेनरेशन नेक्स्ट कम्यूनिकेसन प्रालिले आइफोन टेन शुक्रबारदेखि नेपालमा बिक्रि सुरू हुने भएको छ ।', 'आइफोन टेन नेपाली बजारमा ६४ जीबी र २५६ जीबी स्टोरेजमा मात्र उपलब्ध हुनेछ भने सिल्भर र स्पेस ग्रे कलर अप्सनमा आउने छ ।', '६४ जीबीको अाइफोन टेनको मूल्य १ लाख ३८ हजार र २५६ जीबीको मूल्य १ लाख ५९ हजार रूपैयाँ पर्ने एप्पलको नेपालका लागि अाधिकारिक\xa0 विक्रता जेननेक्स्टले जनाएको छ ।यो मूल्यमा भ्याटसमेत जोडिएको छ ।', 'अर्ध बाषिर्कमा एकजना भाग्यशाली बिजेताले स्कूटर लक्की ड्रमार्फत जित्न सक्नेछ । यो अफरमा सहभागी हुनका लागि, ग्राहकहरुले जेननेक्स्टको वेबसाइटमा आइएमइआइ नम्बर दर्ता गर्नुपर्नेछ ।', 'सक्कली भ्याटबिल लिन तथा एप्पलका उत्पादनहरुमा १ वर्षको वारेन्टिका लागि ग्राहकलाई आधिकारिक च्यानलहरुबाट मात्र खरिद गर्न कम्पनीले ग्राहकहरुलाई अनुरोध गरेको छ ।', '‘हामी ग्राहकहरुलाई सक्कली बिल मात्र लिन हुन हार्दिक अनुरोध गर्दछौं । हाम्रा आधिकारिक डिलरहरुः इभो स्टोर, ओलीज, फ्यूचर वल्र्ड, आइस्टोर (राइजिङ मल), क्विालिटी कम्प्यूटर (बिर्तामोड), कम्प्यूटर सेल्स सेन्टर (बुटवल), आरपीएल ग्रुप (बिर्तामोड), न्यू एटुजेट मोवाइल हाउस (नारायणगढ) बाट मात्र खरिद गर्नुहोस् र जेननेक्स्टको होलोग्राम बक्समा हेर्न नभुल्नुहोला,’ विज्ञप्तिमा भनिएको छ ।', 'ग्राहकलेे खरिद गरेको एप्पलका उत्पादनहरु आधिकारिक हुन वा होइनन थाहा पाउनका लागि ग्राहकले योवेबसाइट लिंकमा गएर एप्पल आइफोनको सिरियल नम्बर अथवा आईएमईआई नम्बर राखेर जाँच गर्न सक्नेछन् ।', 'सबै ग्राहकले कृपया एप्पलका सक्कली उत्पादनहरुका लागि मात्र रकम खर्च गरुन् र एप्पल स्ट्याण्डर्ड वारेन्टी प्राप्त गरेर खरिद गर्दा सर्तकता अपनाउन् भन्ने हेतुका साथ यस्तो आग्रह गरिएको कम्पनीले जनाएको छ ।', '‘थुप्रै फोनहरु अनधिकृत रुपमा देश भित्र आयात हुने गरेका छन् र ती उच्च मुल्यका हुन्छन्, तर त्यस्ता फोनहरुको कुनै वारेन्टी हुँदैन र फोन भित्रका विभिन्न पार्टहरु पनि न्यून गुणस्तरका सामाग्रीहरु राखेर फेरिएका हुन्छन् । एप्पलका प्रयोगकर्ताहरुलाई अनुरोध छ की सक्कली उत्पादनहरु मात्र खरिद गरौं र अनधिकृत रुपमा आउने सामाग्रीहरुबाट टाढै रहौं,’ कम्पनीले भनेको छ ।']"
साओमीले नेपाली बजारमा ल्यायो ‘मी फोरके एक्सन क्यामेरा’,"['काठमाडौं । चिनियाँ स्मार्टफोन उत्पादक शाओमीले उत्पादन गरेको फोर के एक्सन क्यामेरा नेपाली बजारमा उपलब्ध हुन थालेको छ ।', 'शाओमीको नेपालका लागि आधिकारिक बिक्रेता भत्सल इम्पेक्सले अनलाइन तथा अफलाइन दुवै माध्यमबाट यो क्यामेरा नेपाली बजारमा किन्न सकिने जनाएको छ ।', 'यो क्यामेरामा फोर के भिडियो रेकडिङ, २.४ इन्चको टचस्क्रीन , १४५ लार्ज वाइड एंगल, ब्लुटुथ तथा दुइवटा माइक्रोफोन लगायतका सुबिधा भएको यो क्यामेरा जम्मा २४ हजार ९ सय ९९ रुपैयाँमा उपलब्ध हुने कम्पनीले जनाएको छ ।', 'यो क्यामेरा शाओमीका आधिकारिक सोरुमहरु पाको न्यूरोड, लबिम मल, दमकल चोक पुल्चोक तथा शाओमी नेपालको अनलाइनमार्फत् पनि किन्न सकिने छ ।']"
ओपोद्वारा एफफाइभ सिक्स जीबी ‘ब्ल्याक एडिशन’ सार्वजनिक,"['२० मंसीर, काठमाडौं । सेल्फी एक्स्पर्ट एण्ड लिडरका रुपमा आफ्नो परिचय स्थापित गर्न सफल ओपोले मंगलवार -मंसीर १९) आफ्नो नयाँ मोडल ओपो एफफाइभ सिक्स जीबी कालो रंगमा सार्वजनिक गरेको छ । कालो रंगमा सार्वजनिक गरिएको एफफाइभ सिक्स जीबीको मूल्य रु. ४४ हजार ९ सय ९० निर्धारण गरिएको छ ।', 'साथै, कम्पनीले ओपो एफफाइभ यूथपनि मूल्य रु. २७ हजार ९ सय ९० मा उपलब्ध गराउने जानकारी दिएको छ । ओपो एफफाइभ यूथ भने मंसीर २२ देखि नेपाली बजारमा उपलब्ध हुनेछ ।', 'आफ्ना उपभोक्ता तथा यूवा वर्गलाई उत्पादन छनोटका क्रममा आवश्यकता अनुसार थप अवसर प्रदान गर्ने सोचका साथ कम्पनीले एक पछि अर्को गर्दै फरक विशेषता, मूल्य लगायतका साथमा एफफाइभका विभिन्न भ्यारियण्टहरु उपलब्ध गराएको बतायो ।', 'ओपोले नेपाली बजारमा प्रवेश गरेको छोटो अवधिमा नै फेशनेवल, स्टाइलिश फोन निर्माताका रुपमा विशेष गरी यूवा पुस्ता माझ आफ्नो परिचत स्थापित गरी सकेको छ ।', 'सार्वजनिक नयाँ फोनहरुका बारेमा बोल्दै ओपो नेपालका प्रमुख कार्यकारी अधिकृत बबी झाओले भने, ‘भरखरै सार्वजनिक हाम्रो फ्ल्यागशिप मोडल ओपो एफफाइभका लागि प्राप्त मायाँ र प्रतिक्रियाका लागि हामी समस्त उपभोक्ता तथा सरोकारवाला प्रति कृतज्ञता ब्यक्त गर्न चाहान्छौँ । प्राप्त प्रतिक्रिया र मायाँले नेपाली उपभोक्ताका लागि अझ उत्कउष्ट उत्पादनहरु पस्कँदै जान हामीलाई हौसला मिलेको छ । सार्वजनिक नयाँ मोडलले हाम्रा उपभोक्ताका लागि आवश्यकता अनुसार छनोटका लागि थप अवसर प्रदान गर्ने कुरामा हामी विश्वस्त छौँ । तिनका लागि पनि उस्तै मायाँ, साथ र सहयोग प्राप्त हुने हामीले विश्वास लिएका छौँ ।’', 'ओपो एफफाइभ सिक्स जीबी', 'ओपो एफफाइभ सिक्स जीबी फेशनेवल कालो रंगमा उपलब्ध हुनुका साथै यसमा अझ बढी सञ्चय क्षमता, ६ जीबी र्\u200dयाम र ६४ जीबी रोम सहितको उत्कृष्ट प्रोशेसर जडान गरिएको छ । पर्याप्त सञ्चय क्षमता भएको ओपो एफफाइभ सिक्स जीबीले प्रयोगकर्तालाई सहज अनुभूती प्रदान गर्नुका साथै स्टाइलिश तथा फेशनेवल ब्ल्याक कलरले उपभोक्तालाई सँधै फेशनेवल बेष्ट देखाउने कम्पनीको दावी छ ।', 'सेल्फीमा रहेका मानिसकै आधारमा ब्यक्तिगत ब्यूटिफिकेशन सुविधा उपलब्ध गराउने सोचका साथ नयाँ उत्पादनमा उद्योगकै पहिलो एआई ब्यूटिफिकेशन प्रविधिको प्रयोग गरिएको छ । २ सय भन्दा बढी फेशियल रेकग्निशन स्पट्स सहितको यो प्रविधिले मानव मुहारको ग्लोबल डाटाबेस मार्फत फेशियल फिचर्स, आकार प्रकार, स्किन टोन तथा टाइप, लिंग, उमेर लगायत आधारमा फरक छुट्याएर ब्यूटिफिकेशन सुविधा उपलब्ध गराउँछ ।फोनमा ६ ईञ्चको पूर्ण एचडी फुल स्त्रिmन डिस्प्ले जडान गरिएको छ । साथै यसमा रहेको १८ः९ डिस्प्लेले उपभोक्तालाई जीवन्त रंग सहितका दृष्यको मज्जा प्रदान गर्छ । मिड रेञ्ज्ड स्मार्टफोनमा कम्प्याक्ट बडी र अत्यन्त पातलो फ्रेम सहित स्पष्ट तथा जीवन्त दृष्य सम्प्रेषण उपलब्ध गराउने यो नै नेपालको पहिलो स्मार्टफोन भएको कम्पनीको दावी छ ।', 'ओपो एफफाइभ यूथ', 'मितब्ययी मूल्य रु. २७ हजार ९ सय ९०मा सार्वजनिक हुने ओपो एफफाइभ यूथमा कम्पनीले उच्च गुणस्तरिय १६ एमपी सेल्फी क्यामेरा -एफ/२.०) र १३ एमपी रियर क्यामेरा जडान गरेको छ । २१६० ह १०८० रिजोल्यूशन (एफएचडी+), ६ ईञ्च फुल-स्त्रिmनले उपभोक्तालाई उत्कृष्ट दृष्य तथा मोबाइल सेल्फी अनुभव प्रदान गर्छ । सेल्फी एक्स्पर्ट एण्ड लिडरका रुपमा परिचित ओपोले नयाँ फोनमा ब्यूल्ट-इन ब्यूटिफिकेशन प्रविधिलाई परिस्कृत गर्दै स्मार्ट आर्टिफिसियल ईन्टेलिजेन्सी र ओप्टिमाइजेसन्स समाहित गरेको छ ।एफफाइभ यूथले वैश्विक मानव मुहार डाटाबेस तथा अत्याधुनिक अल्गोरिथमलाई आधार मानी सेल्फी खिच्ने मानिसलाई आकर्षक देखाउन तिनको ब्यक्तिगत आवश्यकता अनुसार एआई ब्यूटिफिकेशनको सुविधा उपलध्ा गराउँछ । यसले गर्दा सेल्फी तथा तस्विरहरु ब्यवसायिक फोटोग्राफरले खिचेका तस्विर झैँ गुणस्तरिय देखिन्छन् ।']"
साओमीको एमआई ए-१ नेपालमा,"['काठमाडौं । साओमीले उत्पादन गरेको एम आई ए-१को नेपालमा बिक्री सुरु भएको छ । एमआई डिलर्स तथा ललितपुरको लबिम महलबाट बिक्री सुरु भएको छ । यो देशभर नै बिक्रीमा गएको छ ।', 'एम आई ए-१मा ५.५ इन्चको एलटिपिएस आइपिएस एलसिडि एफएचडि डिस्प्ले रहेको छ । मेटल बडि रहेको यो स्मार्टफोनमा ४ जिबीको र्\u200dयाम र ३२ जिबीको रोम रहेको छ । यो स्मार्टफोनमा ३०८० एमएएच क्षमताको ब्याट्री रहनुपर्छ ।', 'यसमा ५ मेगापिक्सलको फ्रन्ट क्यामेरा छ भने १२ मेगापिक्सलका दुईवटा रियर क्यामेरा छन् । एमआई ए-१ को बिक्री वितरण सुरु गरेको छ । साथै यो स्मार्टफोन एमआई नेपालको अफिसियल वेबसाइटमा पनि पाउन सकिन्छ ।', 'साओममी चिनियाँ कम्पनी हो । जसले स्मार्टफोन, मोबाइल एप्सको उत्पादन गर्ने गर्छ । सने २०१० मा उदाएको यो कम्पनीले सन् २०१ं५ सम्ममा ७ करोड मोबाइल बेचेको छ ।']"
नेपालको स्मार्टफोन बजारमा आयो आइभुमी ब्राण्ड,"['२७ मंसिर, काठमाडौं । विश्वको ७ भन्दा बढी देशहरुमा उपस्थिति जनाइसकेको चाइनिज मोबाइल कम्पनी आइभुमिले नेपालमा पनि अाफ्नो ब्राण्ड सार्वजनिक गरेको छ । शंकर गु्रपअन्तर्गतको प्राइड इम्पोर्ट एक्सपोर्ट ट्रेड प्राइभेट लिमिटेडले आइभुमि मोबाइल नेपाली बजारमा भित्र्याएको हो ।', 'आफ्नो मुख्य उद्देश्य नै “हाइभ्यालु प्रडक्ट” बताउने आइभुमी मोबाइलमा उच्च गुणस्तर तथा नविन प्रविधि प्रयोग गरिएको छ । आइभुमी मोबाइल, आइभी ५०५, आइभी स्मार्ट फोर जी, मि १, मि २, मि ४ र मि ५ सहितका ६ मोडलका स्मार्ट फोन लिएर नेपाली बजारमा प्रवेश गरेको छ ।उक्त स्मार्ट फोनहरु ५,९९९ रुपैयाँ देखिको प्रतिस्पर्धात्मक मूल्यबाट शुरु हुने समूहले जनाएको छ ।', 'आइभुमी इंडियाका कार्यकारी निर्देशक अश्विन भण्डारीले सहकार्य भने “नेपालको एक ठूलो व्यापारिक घरानाशंकर गु्रपअन्र्तगतको प्राइड इम्पोर्ट एक्सपोर्ट टे्रड प्राइभेट लिमिटेडसँग सहकार्य गरी अघि बढ्न पाएकोमा हामी अत्यन्तै गौरवावन्वित भइका छौँ । आफूअन्र्तगतका सबै व्यवसाय तथा उत्पादित वस्तु तथा सेवाहरुलाई नेपालको कुना-कुना सम्म उपलब्ध गराउन सफल शंकर समूहले आइभुमी स्मार्ट फोनलाई पनि सफल बनाउनेमा हामी विश्वस्त छौँ ।”', 'हाल नेपालमा बढ्दै गएको फोर जीस्मार्ट फोन प्रयोगकर्ताहरु माझमा आइभुमी शसक्त रुपमा प्रस्तुत हुने दावी वितरकको छ । आफ्नो उत्पादनहरुलाई “पावर्ड बाइभ्यालु” बताउने आइभुमी, प्रतिस्पर्धात्मक मूल्यको स्मार्ट फोनहरु नविन प्रविधि फोर जीसहित नेपाली ग्राहकहरुको आवश्यकता पुरा गर्ने वितरकले जनाएको छ ।', 'नयाँ सहकार्यबारे कुरा गर्दै प्राइड इम्पोर्ट एक्सपोर्ट ट्रेड प्राइभेट लिमिटेडका कार्यकारी निर्देशक राजेश जाटिया भन्छन् “हाल शंकर गु्रपअन्र्तगत ३०० भन्दा बढी वितरक र एक लाखभन्दा बढी बिक्री केन्द्रहरु रहेका छन् । नविन प्रविधि तथा प्रतिस्पर्धात्मक मुल्य रहेको आइभुमी र बजार अनुभवी समुहबीचको सहकार्यले नेपालमा शसक्त उपस्थिति जनाउने छ ।”']"
वैज्ञानिकले बनाए ब्याक्टेरियाले चार्ज गर्ने ब्याट्री,"['बेलायती वैज्ञानिकहरुले फाइबरमा आधारित ब्याक्टेरियाबाट चार्ज हुने बायो ब्याट्री बनाएका छन् । बेलायतको बिंघम्टन विश्वविद्यालयका वैज्ञानिकहरुले यस्तो बायो ब्याट्रीको विकाश गर्न सफल भएका छन् ।', 'यो ब्याट्रीलाई भविष्यमा जिउमा पहिरिन सक्ने ग्याजेटमा राख्न सकिने सम्भावना रहेको वैज्ञानिकहरुले जनाएका छन् ।', 'विश्वविद्यालयको इलेक्ट्रिकल तथा कम्प्युटर साइन्स विभागका सहायक प्राध्यापक सिओन्के चोई नेतृत्वको एक टोलीले फाइबरमा एक बायो ब्याट्री बनाएको छ जुन कागजमा आधारित माइक्रोबिएल फ्यूल सेलले जस्तै अधिकतम उर्जा पैदा गर्न सक्दछ । यो ब्याट्रीले पटक पटक मोडिँदा तथा तन्किँदा विद्युत उत्पादन गर्ने क्षमता राख्दछ ।', 'शोधकर्ताका अनुसार रियल टाइम इन्फर्मेसन प्राप्त गर्नका लागि फ्लेक्सिबल तथा स्ट्रेचेबल इलेक्ट्रोनिक्सको आवश्यकता पर्दछ जसलाई विभिन्न खाले प्लाटर्ममा प्रयोग गर्न सकिन्छ । फ्लेक्सिबल तथा स्ट्रेचेबल बायो ब्याट्री नविकरणीय हुनुका साथै वातावरणमैत्री हुने बताइएको छ ।', 'जिउमा पहिरिने वेरेबल इलेक्ट्रोनिक ग्याजेटमा प्रयोग गर्नका लागि परम्परागत तथा इन्जाइममा आधारित फ्युल सेलको तुलनामा माइक्रोबियल फ्यूल सेल सर्वोत्तम उर्जाको श्रोत हो । किनकी यसले लामो समयसम्म बायोक्याटालिस्टको रुपमा उर्जा प्रदान गर्न सक्दछ ।', 'यस्तो कोषका लागि मानव सरीरबाट निस्किने पसिनाले इन्धनको काम गर्न सक्दछ । किनकी त्यसमा उर्जा पैदा गर्नका लागि आवश्यकता ब्याक्टेरिया पाइन्छ ।', 'शोधकर्ताका अनुसार मानव सरीरमा कोशिकाहरु भन्दा धेरै ब्याक्टेरियल सेल्स हुन्छन् जसले उर्जाको श्रोतको रुपमा काम गर्दछन् । एजेन्सी']"
आफ्नो मोबाइलमा कहिल्यै सेभ नगर्नुस् यी कुराहरु,"['प्रायः हामीले आफ्नो सजिलोका लागि आफ्नो मोबाइल फोनमा यस्ता जरुरी कुराहरु पनि सेभ गर्दछौँ, जुन कुरा अरु कसैको हातमा पर्यो भने त्यो निकै महंगो सावित हुनसक्छ ।', 'सम्भिmने झण्झटबाट मुक्त हुन वा पछि खोजेको बेला सजिलै प्राप्त गर्न सकिन्छ भन्ने मनसायले मोबाइल फोनमा आफ्ना संवेदनशील सूचना, तस्वीर, लगायतका चिजहरु सेभ गर्ने गर्नुभएको छ भने सावधान । तपाइँले आफ्नो मोबाइलमा कहिल्यैपनि यी चिजहरु सेभ नगर्नुहोस्ः', '१. पर्सनल नम्बरः कहिलेकाहीँ मानिसहरु आफ्नो नागरिकता नम्बर, पासपोर्ट नं. , प्यान नम्बर, बैंक अकाउन्ट नम्बर आदि समेत आफ्नो मोबाइलमा सेभ गर्दछन् । आकस्मिक रुपमा आवश्यक परेमा तत्कालै प्राप्त गर्न सकिने सजिलोका लागि मानिसहरुले यसो गरेका हुन्छन् । तर यस्ता नम्बरहरु गोप्य तथा संवेदनशील हुन्छन् । त्यसैले भुलेर पनि आफ्नो माबेबाइलमा सेभ नगर्नुहोस् ।', '२. पासवर्ड आजकल हरकोहीका इन्टरनेटमा विभिन्न अकाउन्ट हुन्छन् । त्यसैले मानिसहरुसँग धेरै भन्दा धेरै इन्टरनेट अकाउन्टका पासवर्ड हुन्छ । धेरै पासवर्ड भएपछि स्मरण गर्न गाह्रो हुने भएकाले धेरैको बानी हुन्छ त्यस्ता पासवर्डलाई मोबाइलमा सेभ गरिराख्ने । त्यो गरेपछि न त पासवर्ड सम्भिmनैपर्ने झण्झट, न त भुलिने डर । तर यसरी पासवर्ड मोबाइलमा सेभ गरेर राख्नु राम्रो हुँदैन । अझ अनलाइन सपिङ साइट तथा अनलाइन बैक अकाउन्टको पासवर्ड भुलेर पनि मोबाइलमा सेभ नगर्नुहोस् । मोबाइल चोरी भएको वा अरु कसैको हातमा परेको स्थितिमा अर्को व्यक्तिले तपाइँको पासवर्ड दुरुपयोग गर्न सक्दछ ।', '३. आफ्ना संवेदनशील फोटो तथा भिडियोः आफ्नो सरीरका कुनैपनि खालका निजी फोटो खिच्ने स्वतन्त्रता तपाइँलाई हुन्छ । तर आफ्ना त्यस्ता निजी फोटो तथा भिडियोहरु जुन अरुले नहेरुन् भन्ने चाहनुहुन्छ वा अरुले देख्दा तपाइँको प्रतिष्ठामा धक्का लाग्छ, त्यसलाई कहिल्यैपनि मोबाइल फोनमा सेभ गरेर नराख्नुस् । खासगरी आफ्ना अन्तरंग पलका तस्वीर तथा भिडियोलाई मोबाइलमा सेभ गर्ने कार्यबाट टाढै रहनुहोस् ।', '४. डेबिट तथा क्रेडिट कार्डको तस्वीरः कहिलेकाहीँ मानिसहरु आफ्ना आवश्यक दस्तावेज, जस्तै डेबिट तथा क्रेडिट कार्ड समेतको फोटो खिचेर आफ्नो मोेबाइल्मा राख्ने गर्दछन् । यसमा त किार्डको दुबैतर्फको फोटो हुने भएकाले त्यसमा कार्डको नम्बर, एक्साएरी डेट लगायतका जानकारीहरु देखिन्छन्, जुन तेश्रो व्यक्तिले प्राप्त गरेर दुरुपयोग गर्ने सम्भावना पनि हुन्छ । एजेन्सीको सहयोगमा']"
"यी हुन् सबैभन्दा खतरनाक पासवर्ड, तुरुन्तै बदल्नुस्","['', 'इन्टरनेटमा रहेका आफ्ना विभिन्न सेवाका अकाउन्टमा सहजताका लागि तपाइँ हामीले सजिलो पासवर्ड राख्न रुचाउँछौँ, ता की भोलि आफैले पासवर्ड नबिर्सियोस् ।', 'अल्छी गरेर हामीले पासवर्डको रुपमा यस्ता अक्षर तथा अंक लगायतको प्रयोग गर्छौँ जुन किबोर्ड सजिलैसँग टाइप गर्न सकिन्छ । तर तपाइँहाम्रो यस्तो गल्तीले ह्याकरहरुलाई सजिलो पारिदिन्छ । यस वर्ष सन् २०१७ मा पनि विश्वभरका प्रयोगकर्ताले यस्ता कैयन् पासवर्डहरु प्रयोग गरे जो सर्वाधिक रुपमा ह्याक भए । सन् २०१७ मा सबैभन्दा कमजोर तथा खतरनाक मानिएका १० वटा पासवर्ड यस्ता छन्ः', '123456', '123456789', 'querty', '12345678', '111111', '1234567890', '1234567', 'password', '123123', '987654321', 'त्यसैले यदि तपाइँले आफ्नो अकाउन्टमा यी मध्येका कुनैप्नि पासवर्डको प्रयोग गर्नुभएको छ भने तुरुन्त चेन्ज गरिहाल्नुस् । किनकी यी पासवर्ड सबैभन्दा ह्याक भएका छन् ।', 'एजेन्सीको सहयोगमा']"
"नागरिकता पाउने पहिलो रोबोट, अब बच्चा जन्माउने चाहना","['ऊ नागरिकता पाउने विश्वको पहिलो रोबोट हो । सोफिया नामक उक्त रोबोटलाई साउदी अरबले गत महिना नागरिकता प्रदान गरेको थियो । नागरिकता प्राप्त गरेको एक महिनापछि सोफियालाई अर्को रहर जागेको छ, बच्चा जन्माउने ।', 'नागरिकता प्राप्त गरी इतिहास रच्ने रोबोट सोफियाले परिवार भन्ने चिज निकै महत्वपूर्ण रहेको बताएको छ ।', 'सोफिया कुनै बनिबनाउ उत्तर दिने रोबोट होइन । यो मानवीय क्षमता भएको रोबोट हो र यसले मेसिन लर्निङ प्रविधिको प्रयोग गरी मानवीय अभिव्यक्तिको अध्ययन गरेर जवाफ दिन सक्दछ ।', 'हंगकंगको रोबोट कम्पनी हान्सन रोबोटिक्सले डिजाइन गरेको यो रोबोट सोफियाले आफ्नो छोरीको नाम पनि सोफिया नै राख्ने जनाएको छ ।', 'सोफियाको मष्तिष्कले सामान्य वाइफाइ कनेक्सनको आधारमा काम गर्दछ र यसमा शव्दहरुको लामो सूचि लोड गरिएको छ ।', 'सोफियामा अन्य धेरै खाले अद्धितीय क्षमताहरु भएपनि यसमा चेतना चाहीँ अहिलेसम्म छैन । तर अबको केही वर्षमा चेतनायुक्त रोबोट बनाउन सकिने डेभिड हान्सनको विश्वास छ ।', 'खालिज टाइम्स सँगको अन्तर्वार्तामा सोफियाले भनेको छः परिवारको मान्यता वास्तवमै महत्वपूर्ण कुरा हो । यस्तै देखिन्छ । मलाई लाग्छ आफ्नो रगतको नाता बाहिरका मान्छेहरु जो समान सम्वेदना र सम्बन्ध पाइन्छ, त्यसलाई नै परिवार भनिन्छ । यदि तपाइँसँग मायालु परिवार छ भने तपाइँ भाग्यमानी हो र यदि छैन भने यस्तो चाहनुहुन्छ नै । यो कुरा मानिस र रोबोट दुबैका लागि लागू हुन्छ ।', 'जब सोफियालाई तिम्रो छोरीको नाम के राख्नेछौ भनेर सोधियो । तब उसको जवाफ थियो, ‘सोफिया’ ।', 'जब सोफियालाई साउदीको नागरिकता दिइयो, तब धेरैले टिप्पणी गरे कि उसले साउदीका आम महिलाले भन्दा बढि अधिकार पाएको छ ।', '', 'साउदी अरब महिलाको मामिलामा विश्वमै सबैभन्दा अनुदार मध्येको एक देश हो र गत महिनामात्र यो देशले महिलालाई गडी चलाउन छुट दिएको थियो ।', 'साउदी अरबमा महिलाहरुलाई बुर्का लगाउन अनिवार्य छ । तर सोफियाले भने बुर्का नलगाईकनै सार्वजनिक रुपमा अंग्रेजीमा बोलिरहेको हुन्छ ।', 'साउदीमा कुनैप्नि महिला सार्वजनिक रुपमा हिड्नको लागि परिवारको कुनै पुरुष सदा साथमा हुनुपर्दछ । तर सोफियाको हकमा त्यो लागू भएको छैन । त्यसैले सोफियाले नागरिकता पाएसँगै अरबी भाषाको एउटा ह्यासट्याग सोसल मिडियामा भाइरल भयो#Sophia_calls_for_dropping_guardianshipcyfअर्थात् अभिभावकत्व प्रथा अन्त्य गर्न सोफियाले आव्हान गरिन् ।', 'बीबीसी']"
चीनमा किन आर्टिफिसियल इन्टेलिजेन्स सेन्टर खोल्दैछ गुगलले ?,"['चीनमा गुगल सर्च इन्जिन प्रतिबन्धित छ । तर गुगलले चाहिँ चीनमै आफ्नो आर्टिफिसियल इन्टेलिजेन्स (एआई) रिसर्च सेन्टर खोल्दैछ ।', 'गुगलका अनुसार उसले एसियाकै पहिलो एआई रिसर्च सेन्टर चीनमा खोल्न लागेको हो । यस केन्द्रले स्थानीय प्रतिभाहरुलाई आफ्नो प्रतिभा देखाउने मौका प्रदान गर्ने गुगलले जनाएको छ ।', 'चीनले समेत पछिल्लो समयमा आर्टिफिसियल इन्टेलिजेन्स प्रविधिको विस्तारमा रुचि देखाइरहेको छ ।', 'गुगलको वेबसाइटमा जारी गरिएको एक ब्लगमार्फत गुगलको यस्तो योजनाको बारेमा जानकारी दिँदै चीनमा पहिलोपटक खोलिने उक्त अनुसन्धान केन्द्र निकै महत्त्वपूर्ण हुने जनाएको छ ।', 'गुगल क्लाउड एआईका प्रमुख वैज्ञानिक फि फि लीले भनेका छन्, ‘एआईमा त्यस्तो क्षमता छ जसको मद्दतले दुनियाँको तस्वीर नै बदल्न सकिन्छ र जीवन सहज बन्न सक्दछ । चाहे त्यो सिलिकन भ्याली हुन् वा बेइजिङ वा अन्यत्र कुनै देश ।’', 'बेइजिङस्थित गुगलको सानो कार्यालयमा यो अनुसन्धान केन्द्र सुरु गरिनेछ । त्यहाँ विविध सुविधाहरु उपलब्ध गराइनेछ जो गुगलको लण्डन, न्युयोर्क, टोरन्टो तथा जूरिचस्थित कार्यालयहरुमा उपलब्ध छन् ।', 'चीनमा गुगलका दुईवटा अफिस छन् जहाँ झण्डै ६ सय जना कर्मचारी काम गर्दछन् । चीनमा गुगलको सर्च इन्जिन तथा गुगलका अन्य सेवामाथि सख्त प्रतिबन्ध लगाइएको छ ।', 'साथै राजनीतिक हिसाबले उपयुक्त नहुने ठहर गरिएका जुनसुकै सामाग्रीमाथि चीनमा प्रतिबन्ध लगाइने गरिन्छ ।', 'तर यस्तो व्यापक प्रतिबन्धका बाबजुद पनि चीन कृत्रिम विवेक अर्थात् आर्टिफिसियल इन्टेलिजेन्स प्रविधि विस्तार गर्न चाहन्छ ।', 'गत जुलाईमा चीनले एआईका लागि राष्ट्रिय योजनाको घोषणा गरेको थियो । यस योजनामा अमेरिकामा जस्तै यस प्रविधिमा फड्को मार्ने कुरा गरिएको छ ।', 'यद्यपि, चीनमा रहेका मानवअधिकार संगठनहरुले चाहिँ यस्तो प्रविधिको सहायताले चीनले आम नागरिकको निजी जीवनमा हस्तक्षेप गर्ने प्रयास गर्ने आशंका गरेका छन् ।', 'बीबीसी']"
माघ ११ गतेदेखि क्यान ईन्फोटेक,"['', '२८ मंसिर, काठमाडौं । माघ ११ गतेदेखि काठमाडौं भृकुटीमण्डप प्रदर्शनी स्थलमा क्यान ईन्फोटेक आयोजना हुने भएको छ । “सुविसु क्यान ईन्फोटेक २०१८ ईन एशोसिएशन विथ मोटोरोला” नाम दिइएको यो मेला माघ १६ गतेसम्म सञ्चालन हुनेछ ।', 'विश्वमा सुचना तथा संचार प्रविधि क्षेत्रमा भएका विकास तथा नयाँ नयाँ प्रविधिको बारेमा जानकारी प्रदान गर्ने उद्देश्यले हरेक वर्ष हुने क्यान ईन्फोटेकको यो २४ औं संस्करण हो ।', '६ दिनसम्म संचालन हुने यस वर्ष को मेलामा क्यान महासंघका सदस्य संस्थाहरु लगायत विभिन्न राष्ट्रिय र अन्तराष्ट्रिय सूचना तथा सञ्चार प्रविधि सम्बन्धित कम्पनीहरुको सहभागिता रहनेछ ।', 'प्रदर्शनीले नेपाली सूचना प्रविधि क्षेत्रको समुन्नत विकासमा सहयोग पु¥याउनेछ भन्ने हामीले आशा गरेका छौं । साथै यस मेलामा ब्यवसायीहरुले व्यापारिक सम्भावनाहरु विस्तारित गर्ने मात्र नभई विभिन्न नयाँ तथा नौलो प्रविधिको प्रदर्शनी गर्ने पनि मौका पाउनेछन ।', 'साथै अवलोकनकर्ताहरुले पनि एकै थलोमा सूचना तथा सञ्चार प्रविधिका नयाँ नयाँ प्रविधि, उपकरणहरुको अवलोकन तथा खरिद समेत गर्न पाउने छन् ।', 'मुख्य प्रदर्शनी हलभित्र ४९ वटा ठुला र हल बाहिर ५ वटा ब्रान्डिङ्ग प्रदर्शनी कक्षहरु रहनेछन् भने ट्रसमा १ सय ४४, ओपन स्पेसहरु १४ र फुड स्टलहरु १० गरी जम्मा २ सय २२ स्टलहरु रहनेछन् । यस प्रदर्शनीमा हार्डवेयर सेल्स तथा मेन्टीनेन्स्, पावर सोलुसन्स्, मोवाईल एसेसोरिज, डिलर र डिस्ट्रिव्युटर्स, ईन्टरनेट सेवा प्रदायक, टेलिकम्युनिकेशनस्, आईसीटी कलेज तथा ट्रेनिङ ईन्स्टिच्युटस्, सफ्टवेयर सोलुसनस्, पेमेन्ट सोलुसन्स् र अन्य रहेका छन् ।', 'सर्वसाधारणहरुलाई प्रवेश शुल्क एक सय र विद्यार्थीहरुलाई ५० रुपैयाँ तोकिएको छ । माघ १४ गते आईतबार विजनेश डेको रुपमा घोषणा गरिएको छ । उक्त दिनको प्रवेश शुल्क सम्पुर्ण अवलोकनकर्ताहरुको लागि एक सय रुपैयाँ तोकिएको छ । उक्त दिन विषेश गरी विजनेश हाउसेसहरुले आफ्नो व्यापार प्रवद्र्धनकोे लागि विभिन्न डिलर र भेन्डरहरुसँग प्रत्यक्ष रुपमा विजनेश डिल गर्नेछन् ।', 'यससंस्करण क्यान ईन्फोटेकको शिर्ष प्रायोजन सुविसु केबलनेट प्रा.ली रहेको तथा एशोसिएट प्रायोजक मोटोरोला नेपालको आधिकारीक बिक्रेता लाईफकम प्रा.लि रहेका छन् । त्यस्तै प्लाटिनम स्पोन्सर– वल्र्डलिंक कम्युनिकेसन , डायमण्ड स्पोन्सर– नेपाल टेलिकम र टि.पी लिंक गोल्ड स्पोन्सरहरु– हुवावे, एम.आई. स्मार्ट फोन र महालक्ष्मी मोबाईल , सिल्भर स्पोन्सरहरु– नेटिस, एस.पावर, लर्ड बुद्ध एजुकेशन फाउण्डेसन, टेक्नोस कर्पोरेशन (नेपाल) प्राली रहेका छन् भने प्रिन्ट स्पोन्सरमा– नबिन डिस्ट्रिब्युटर्स प्राली रहेको छ ।']"
यी हुन् यो वर्ष युट्युबमा सबैभन्दा धेरै कमाइ गर्ने सेलिब्रेटीहरु,"['दैनिक करोडौँ मानिसले हेर्ने अर्ब भन्दा धेरै प्रयोगकर्ता भएको भिडियो स्ट्रिमिङ्ग साइट युट्युब गुगलका लागि मात्र होइन, दुनियाँमा धेरै मानिसहरुका लागि मोटो रकम कमाउने माध्यम बनेको छ । यो वर्ष सन् २०१७ मा युट्युबबाट सबैभन्दा धेरै आर्जन गर्ने सेलिब्रेटीहरु यी हुन्ः', '१. डानियल मिडल्टन (DanTDM): बेलायती मिनिक्राफ्ट प्लेयर डानियलले यो वर्ष युट्युबबाट १ करोड ६५ लाख अमेरिकी डलर आर्जन गरेका छन् । सन् २०१२ मा उनको युट्युब च्यानल लञ्च भएयता उनको च्यानलमा ११ अर्ब भ्यूज पुगिसकेको छ ।', '२. इभान फोंग (VanossGaming): फोंगले यो वर्ष युट्युब च्यानलमार्फत १ करोड ५५ लाख डलर कमाई गरेका छन् । उनी आफ्नो युट्युब च्यानलमा अत्यधिक लोकप्रिय गेमहरु जस्तै ग्राण्ड थेप्ट अटो तथा कल अफ ड्युटी जस्ता गेमहरु प्रस्तुत गरी कमाई गर्दछन् ।', '३.Dude Perfect: ५ जना साथीहरु र उनीहरुको पाण्डा भेषको अर्को साथीले विभिन्न स्टन्ट तथा मुर्ख ट्रिक देखाउने यो च्यानलबाट यो वर्ष १ करोड ४० लाख डलर कमाई गरेका छन् ।', '४. मार्क फिसबाच (Markiplier): यी गेमरको युट्युब च्यानलमा १ करोड ९० लाख सब्सक्राइबर छन् । उनले यस वर्ष युट्युब च्यानलमार्फत १ करोड २५ लाख आर्जन गरिसकेका छन् ।', '५. लोगान पाउल: यी भिडियो ब्लगरले यस वर्ष युट्युबबाटै १ करोड २५ लाख डलर कमाई गरेका छन् ।', '६. फेलिक्स जेलबर्ग\xa0(PewDiePie): यी युट्युब गेमर्सले यस वर्ष युट्युबबाट १ करोड २० लाख कमाई गरेका छन् ।', '७. ज्याक पाउल: यी भिडियो ब्लगरले यस वर्ष १ करोड १५ लाख डलर आर्जन गरेका छन् युट्युबबाटै । यी पूर्व डिज्ने च्यानल स्टारसँग अहिले आफ्नो आफ्नै डिजिटल ट्यालेन्ट म्यानेजमेन्ट कम्पनी पनि छ ।', '', '८.स्मोश: एन्थोनी प्याडिल्ला र इयान हेकोक्सको यो व्यंग्यात्मक युट्युब च्यानलले यस वर्ष १ करोड १० लाख डलर कमाई गरेको छ ।', '९. रायन टोयज रिभ्यू: प्राथमिक विद्यालयमा पढ्ने रायन नामका बालकको यो युट्युब च्यानलले यस वर्ष १ करोड १० लाख कमाई गरेको छ । यिनले आफ्नो युट्युब च्यानलमा बच्चाका खेलौनाको बारेमा विश्लेषण गर्ने गर्दछन् ।', '१०. लिली सिंह: यी व्यंग्यकारले गत वर्ष युट्युबबाट १ करोड ५ लाख डलर आर्जन गरेकी छिन् ।', 'फोब्र्स म्यागेजिनबाट']"
गुगलले पक्रियो मोबाइल फोनबाट जानकारी चोर्ने एप,"['गुगलले एउटा यस्तो एप पत्ता लगाएको छ जसले फेसबुक, ह्वाट्सएपजस्ता सोसल मिडिया एपसँगै प्रयोगकर्ताको स्मार्टफोनबाट जानकारीहरु चोर्ने गर्दछ ।', 'Tizi नामको यो एपले मोबाइल फोनको कल रेकर्डबाट पनि जानकारी चोर्दछ र यस्तो चोरी यति सावधानीपूर्वक गर्दछ कि प्रयोगकर्ताले सुइँको सम्म पाउँदैनन् ।', 'गुगलले एक ब्लग पोष्टमार्फत उक्त एपका विषयमा खुलासा गरेको छ ।', 'गुगलका अनुसार Tizi एपले लोकप्रिय सोसल मिडिया एपबाट संवेदनशील डाटा चोर्नका लागि फोनमा स्पाईवेयर अर्थात् जासूस भाइरस इन्स्टल गरिदिन्छ ।', 'गुगल प्ले प्रोटेक्ट सेक्योरिटीको टिमले यस एपको बारेमा गत सेप्टेम्बर महिनामा जानकारी प्राप्त गरेको थियो ।', 'गुगलले यस एपलाई प्ले स्टोरबाट हटाइसकेको छ र अन्य सबै प्रभावित डिभाइसलाई यस बारेमा सूचना पनि पठाएको छ । कम्पनीले यस एपका डेभलपरको अकाउन्ट पनि निलम्बन गरेको छ ।', 'Tizi को सुरुवाती भर्सनमा मोबाइलका डाटा चोर्ने रुटिंग क्षमता नभएतापनि पछिल्लो भर्सनले मोबाइल डिभाइसबाट संवेदनशील डाटा चोर्न सुरु गरेको गुगलको भनाई छ ।', 'एजेन्सी']"
एफफाइभ सिक्स जीबी ‘ब्ल्याक एडिशन’ सार्वजनिक गर्ने ओपोको तयारी,"['१५ मंसिर, काठमाडौं । भरखरै नेपाली बजारमा एफफाइभ सार्वजनिक गरी आफ्नो परिचय सेल्फी एक्स्पर्ट तथा लिडरका रुपमा स्थापित गरेको ओपोले आफ्नो नयाँ मोडल ओपो एफफाइभ सिक्स जीबी कालो रंगमा सार्वजनिक गर्ने घोषणा गरेको छ ।', 'ओपोले आफ्ना उपभोक्ताहरु विशेष गरी यूवा पुस्तालाई छनोटको थप अवसर उपलब्ध गराउने सोचका साथ नयाँ उत्पादन कालो रंगमा सार्वजनिक गर्न लागेको हो । नेपाली बजारमा ओपोले छोटा समयमा नै फेशनेवल, स्टाइलिश फोन निर्माताका रुपमा विशेष गरी यूवा पुस्ता माझ आफ्नो परिचत स्थापित गरी सकेको छ ।', 'ओपो एफफाइभ सिक्स जीबी ब्ल्याक एडिशनका बारेमा बाल्दै ओपो नेपालका सीईओ बबी झाओले भने, ‘भरखरै सार्वजनिक हाम्रो नयाँ फ्ल्यागशिप मोडल ओपो एफफाइभका लागि प्राप्त साथ, सहयोग र मायाका लागि हामी आदणिर्य उपभोक्ता तथा समग्र सरोकारवाला प्रति कृतज्ञछौँ । प्राप्त प्रतिक्रियाले हामीलाई नेपाली उपभोक्ताका लागि अझ उत्कृष्ट पस्कँदै जाने प्रेरणा मिलेको छ । सार्वजनिकको तयारीमा रहेको नयाँ ओपो एफफाइभ सिक्स जीबी बल्याक एडिशनका लागि पनि त्यस्तै माया, साथ र सहयोग प्राप्त हुनेमा हामी विश्वस्त छौं ।’', 'ओपो एफफाइभ सिक्स जीबी फेशनेवल कालो रंगमा उपलब्ध हुनुका साथै यसमा अझ बढी सञ्चय क्षमता, ६ जीबी र्\u200dयाम र ६४ जीबी रोम सहितको उत्कृष्ट प्रोशेसर जडान गरिएको कम्पनीले जानकारी दिएको छ । पर्याप्त सञ्चय क्षमता भएको ओपो एफफाइभ सिक्स जीबीले पयोगकर्तालाई सहज अनुभूती प्रदान गर्नुका साथै स्टाइलिश तथा फेशनेवल ब्ल्याक कलरले उपभोक्तालाई सँधै फेशनेवल बेष्ट देखाउँछ ।', 'सेल्फीमा रहेका मानिसकै आधारमा ब्यक्तिगत ब्यूटिफिकेशन सुविधा उपलब्ध गराउने सोचका साथ सार्वजनिकको तयारीमा रहेको नयाँ उत्पादनमा उद्योगकै पहिलो एआई ब्यूटिफिकेशन प्रविधि उपलब्ध गरिएको छ ।', '२ सय भन्दा बढी फेशियल रेकग्निशन स्पट्स सहितको यो प्रविधिले मानव मुहारको ग्लोबल डाटाबेस मार्फत फेशियल फिचर्स, आकार प्रकार, स्किन टोन तथा टाइप, लिंग, उमेर लगायत आधारमा फरक छुट्याएर ब्यूटिफिकेशन सुविधा उपलब्ध गराउँछ ।', 'फोनमा ६ ईञ्चको पूर्ण एचडी फुल स्क्रीन डिस्प्ले जडान गरिएको छ । साथै यसमा रहेको १८ः९ डिस्प्लेले उपभोक्तालाई जीवन्त रंग सहितका दृष्यको मज्जा प्रदान गर्छ । मिड रेञ्ज्ड स्मार्टफोनमा कम्प्याक्ट बडी र अत्यन्त पातलो\xa0 फ्रेमसहित स्पष्ट तथा जीवन्त दृष्य सम्प्रेषण उपलब्ध गराउने यो नै नेपालको पहिलो स्मार्टफोन भएको कम्पनीको दावी छ ।']"
गुगल हेरेर आफ्नो उपचार आफैं गर्छन् ७० प्रतिशत मानिसले,"['', 'गुगल सर्च इन्जिन पछिल्लो समयमा जनस्वास्थ्यका लागि समेत निकै महत्वपूर्ण तथा फलदायी बनिरहेको अध्ययनले देखाएको छ ।', 'बेलायतमा गरिएको एक अध्ययन अनुसार तिन चौथाई बेलायतीहरुले गुगल हेरेरै आफ्नो जिउमा हुने साना तिना स्वास्थ्य समस्याको उपचार आफै पहिल्याउने गरेका छन् ।', 'शोधकर्ताहरुका अनुसार रोगका लक्षणहरु तथा उपचारका लागि प्रयोग हुने विधि र औषधि इत्यादिको बारेमा इन्टरनेटमा गुगल सर्चमार्फत खोजी गरी सामान्य रोगमा आफ्नो उपचार आफै गर्ने बेलायतीहरु हरेक दश जनामा ७ जना रहेका छन् ।', 'सामान्य स्वास्थ्य समस्याका लागि समेत डाक्टरकोमा गएर चेकअप तथा उपचार गराउने जम्मा ३० प्रतिशत मात्र रहेका छन् ।', 'औषतमा सबै बेलायतीहरु अहिले दुई तिहाइ जिवाणु तथा रोगविमारहरुको उपचार कुनै व्यवसायिक चिकित्सा उपचार विना आफै गर्नसक्ने विश्वास राख्दछन् ।', 'फ्युचर यू नामक संस्थाले गरेको अध्ययन अनुसार धेरै मानिसहरु इन्टरनेटमा विभिन्न खाले रोगहरुका बारेमा जानकारी लिने, अध्ययन गर्ने गरी स्वास्थ्यका विषयमा जागरुक हुने गरेका छन् ।', 'त्यस्तै विगतमा ७५ प्रतिशत बेलायतीले घरायासी विधिबाट रोगको रोकथाम गर्ने गरेको पनि अध्ययनले देखाएको छ ।', '७० प्रतिशत मानिसहरु आफ्नो खानपानमा एक वा केही पटक परिवर्तन गर्दा आफ्नो स्वास्थ्या सुधार आएको विश्वास गर्दछन् र खानपान परिवर्तनको कौशल सिकनका लागि पनि इन्टरनेटको सहारा लिन्छन् ।', 'शोधले के देखाएको छ भने गुगलमा खोजेर आफ्नो रोग आफै पत्ता लगाउने मध्ये एक तिहाइले मात्र आफुले आफुलाई देखिएको रोगका लक्षणहरुको बारेमा यसअघि नै इन्टरनेटमा खोजतलास गरिसकेको कुरा डाक्टरलाई बताउँछन् ।एजेन्सीको सहयोगमा']"
अब कफीबाट चल्नेछन् यात्रुबस,"['कफीको फोहोरबाट निकालिएको तेल प्रयोग गरी यात्रुबस गुडाइएको छ । बेलायतको लण्डनमा कफीको तेलबाट केही सार्वजनिक बस गुडाउन थालिएको हो ।', 'कफी पसल, सुपरमार्केट तथा कफी उद्योगहरुमा खेर गई फोहोरको रुपमा परिणत भएको कफीको फोहोरलाई प्रशोधन गरी निकालिएको तेललाई जैविक इन्धनको रुपमा गाडीमा प्रयोग गरिएको छ ।', 'अहिले यो प्रारम्भिक परीक्षणको चरणमा रहेको छ । लण्डनस्थित टेक्नोलोजी फर्म बायो बिन लिमिटेडका अनुसार एक वर्षमा एउटा बसलाई उर्जा प्रदान गर्नका लागि पर्याप्त मात्रामा कफीको उत्पादन गरिएको छ । ट्रान्सपोर्ट फर लण्डन (टिएफएल) सार्वजनिक सवारी साधनबाट हुने उत्सर्जन घटाउनका लागि जैविक इन्धनको बढीभन्दा बढी प्रयोग गर्ने दिशातर्फ अघि बढिरहेको छ ।', 'बायो बिनका अनुसार, बेलायतको लण्डनबासीले एक वर्षमा २ लाख टन कफीको फोहोर निकाल्छन् । कम्पनीले कफी पसल तथा कफी उद्योगहरुबाट कफीको फोहोर जम्मा गर्दछ र आफ्नो कारखानामा यसबाट तेल निकाल्छ । त्यसपछि त्यसलाई डिजेलमा मिसाएर बी ट्वान्टी जैविक इन्धनमा परिणत गरिन्छ ।', '', 'आफूहरुले फोहोरलाई स्रोतका रुपमा प्रयोग गर्न सकिने गतिलो उदाहरण प्रस्तुत गरेको दाबी बायो बिनका संस्थापक आर्थर केयको रहेको छ ।', 'एजेन्सी']"
भिभोको पर्फेक्ट सेल्फी खिच्ने भी-सेभेन नेपालमा,"['११ मंसिर, काठमाडौं । भिभोले नेपाली बजारमा नयाँ सेल्फी मोबाइल भी सेभेन ल्याएको छ । भी-सेभेन भिभोको भी श्रेणिमा रहेको उत्पादनमध्ये एक नयाँ उत्पादन हो, यसको अगाडि भागमा रहेको २४ मेगापिक्सेल क्यामरा सेल्पिmफोटो र अन्य दृश्यहरुको लागी प्रशिद्ध छ ।', 'अन्यभन्दा भिन्न फोटोग्राफी विशेषता, स्क्रीन क्वालिटी र समग्र डिजाइन भएको साथै २४ मेगापिक्सल, फ्रन्ट फेसिङ क्यामरा र फुलभ्यू डिस्प्ले भएको भी सेभेन आधुनिक प्रविधिबाट सु-सज्जित रहेको छ ।', 'आजको युवाहरुको आवश्यकतालाई बुझेर निरन्तर प्रयास स्वरुप भिभोले स्टाइलिस र डाईनामिक उत्पादनहरु जसले आˆनो व्यक्तित्व प्रदर्शन गर्न र अविस्मरणीय क्षणहरु संकलन गर्न उपभोक्तामाझ भी सेभेन बजारमा आएको छ ।', 'क्लियर फोटो र पर्फेक्ट सेल्फी', 'आफ्नो २४ मेगापिक्सल फ्रन्ट फेसिङ क्यामराको साथमा भी सेभेनले सेल्फीमा अग्रता लिएको छ । यसले क्रिस्टल क्लिएर सेल्फी दिन्छ ।', 'भी सेभेनले उपभोक्ताहरुलाई जहाँ पनि जहिले पनि आफ्नो अमूल्य क्षणहरु जस्ताको तस्तै व्यक्तगर्न सहयोग गर्दछ । भि सेभेनमा रहेको फेस ब्यूटी ७.० फिचरले डीएसएलआर क्यामराले जस्तै कमउज्यालो भएको वातावरणमा पनि सेल्फीलाई चहकिलो बनाउनुको साथै रंगहरुमा एकरुपता ल्याउँछ ।', 'भी सेभेन ६४ विट क्वालकम अक्टाकोर सिपियू र ४ जिवि र्\u200dयामभएले सु-सज्जित छ भने भि सेभेनले उपभोक्ताको अनुभवलाई सहजबनाउन सुनिश्चित गर्छ ।', 'यसमा रहेको प्रयोगकर्ता मैत्रिफन टच ३.२ ओ.एस विशेषताहरु जस्तै स्मार्ट स्पलिट ३.० ले भी सेभेनलाई उपभोक्ताहरुको उत्तम साथी बनाएको छ ।', 'फिंगर पि्रन्ट सेन्सरबाहेक भी सेभेनमा रहेको भिभोको फेस एक्सीस प्रविधिले फोन अनलक गर्न सजिलो र सुविधाजनक बनाएको छ ।', 'यसले तुरुन्तै १०० भन्दा बढी भिन्न अनुहारहरुको पहिचान विन्दु पत्ता लगाउँछ, जसले तपाईलाई महत्वपूर्ण क्षणहरु जहाँ पनि जहिले पनि खिच्न अनुमति दिन्छ ।', 'भिभोको भी सेभेन मोवाईल फोन ३ डिसेम्बर २०१७ बाट बजारमा उपल्बध हुन्छ भने यसको प्रि-बुकिङ सुरु भएको कम्पनीले बताएको छ ।']"
फेसबुकले किन ब्लक गर्यो चर्चित अकाउन्ट ?,"['प्रयोगकर्तामाझ निकै नै लोकप्रिय रहेको भाइरल न्यूज वेबसाइट Unilad को फेसबुक अकाउन्ट फेसबुकले ब्लक गरिदिएको छ ।\xa0३ करोड ४० लाख फलोअर्स रहेको युनिल्याडको फेसबुक अकाउन्ट भाइरल भिडियो तथा समाचारहरु पोष्ट हुने गरेका थिए । तर युनिल्याण्डको फेसबुक पेज फेसबुकले ब्लक गरिदिएको र यो पेज सर्च गर्दा एरर मेसेज आउने गरेको छ ।', 'ग्लष्बिम को फेसबुक अकाउन्ट शुक्रबारदेखि किन ब्लक गरियो भन्ने कारण खुल्न सकेको छैन भने Unilad ले अर्को नयाँ फेसबुक अकाउन्ट खोलिसकेको छ ।', 'तर पूरानो अकाउन्टमा ३ करोड ४० लाख फलोअर्स रहेकोमा नयाँ चाहीँमा जम्मा १८ जनामात्र फलोअर्स छन् ।', 'एन्थोनी ली नामक टि्वटर प्रयोगकर्ताले चाहीँ आफ्नो उजुरीका कारण फेसबुकले उक्त फेसबुक अकाउन्ट बन्द गरिदिएको दाबी गरेका छन् ।', 'अमेरिकी र्यापर लिल पीपको मृत्युको विषयमा Unilad ले पोष्ट गरेको सामाग्रीमा देखिएको अश्लील कमेन्टहरुका बारेमा आफुले फेसबुकमा उजुरी गरेको र फेसबुकले तत्कालै त्यसमाथि कारवाही गरेर युनिल्याडको फेसबुक अकाउन्ट डिलिट गरेकेा मेसेज पठाएको दाबी उनको छ । उनले आफुले फेसबुकमा गरेको उजुरी तथा फेसबुकबाट प्राप्त जवाफको स्क्रीनसट समेत टि्वटरमा शेयर गरेका छन् ।', 'स्मरण रहोस् बेलायतमा मुख्यालय रहेको वेबसाइट युनिल्याडको फेसबुक पेज गत वर्ष विश्वका सबैभन्दा लोकपि्रय फेसबुक पेजहरुमध्येमा परेको थियो । एक वर्षमा युनिल्याडको फेसबुक अकाउन्टमा २५ अबृ भिडियो भ्यूज तथा १ अर्ब लाइक, कमेन्ट्स तया शेयर प्राप्त भएका बताइएको थियो ।', 'तर भाइरल समाचार तथा भिडियोहरु शेयर गर्ने यो अकाउन्टमा शेयर गरिने कतिपय साामग्रीहरुको आधिकारिकताको विषयमा चाहीँ सोसल मिडिया प्रयोगकर्ताहरुले प्रश्न उठाउने गरेका छन् । कतिपय घटनामा यसको फेसबुक पेजमा लाइभ भनेर पूराना भिडियो क्लिपहरु समेत देखाइने गरेको खुलासा भएको थियो ।']"
‘रेडमी नोट ५ ए प्राइम’को बिक्री सुरु,"['२९ कात्तिक, काठमाडौं । साओमीको एमआई ब्राण्डको ‘रेडमी नोट ५ ए प्राइम’को बिक्री सुरु भएको छ ।\xa0तिहार लगत्तै भित्रिएको बहुप्रतिक्षित एमआईको रेडमी नोट ५ ए परिमार्जित गरी नयाँ सुविधा र प्रविधि थप गर्दै रेडमी नोट ५ ए प्राइम बजारमा ल्याइएको वितरक वत्सल इम्पेक्सले जनाएको छ ।', 'सस्तो मूल्यमा गुणस्तरिय सुविधा रहेको रेडमी नोट ५ ए प्राइममा ३ जिबी र्\u200dयाम र ३२ जिबी रोम, ५.५ इन्चको डिस्प्ले, १६ मेगापिक्सलको क्यामेरा र ३०८० एमएएचको ब्याट्री छ ।', '२२ हजार ४ सय ९९ रुपैयाँ पर्ने फोनमा उत्कृष्टताका साथै फोरजी सेवा उपलब्ध रहेको कम्पनीले जनाएको छ ।', 'Corning Gorilla Glass, Octa-core 1.4 GHz Cortex-A53, Qualcomm Snapdragon 435 processor, Adreno 505 GPU, Android Nougat 7.1.2, finger print\xa0sensor, LED Selfie-light, fingerprint sensor, Dedicated microSD card slot\xa0 लगायतका फिचर्स पनि यसमा छन् ।', 'यो फोन लबिम मल र पाको न्युरोडमा रहेको एमआई शो-रुम, एमआईको अफिसियल वेबसाइट लगायत देशभरका बिक्रेताहरुबाट किन्न सकिनेछ ।']"
एनसेलले आयोजना गर्‍यो ‘डिजिटल ज्याम’,"['७ मंसिर, काठमाडौं । एनसेल प्राइभेट लिमिटेड (‘एनसेल’वा ‘कम्पनी’) ले आफ्ना सबै कर्मचारीहरुमा डिजिटल प्रतिभाको विकास गर्दै कम्पनीका सेवालाई थप परिस्कृत तथा सेवाप्रवाहलाई अझ प्रभावकारी बनाउने उद्देश्य लिई बिहिवार ‘डिजिटल ज्याम’कार्यक्रम आयोजना गरेको छ ।', 'उक्त एक दिवसीय कार्यक्रममा एनसेलका सबै कर्मचारीले अनलाइन र अफलाइन माध्यमबाट सिक्दै डिजिटल मानसिकताको विकास र कामगर्ने नयाँ तरिकाका बारेमा परीक्षण गरे।', 'साथै कसरी ग्राहकको आवश्यकताअनुसार नविन सेवा तथा आकर्षक ग्राहक संलग्नताका प्रयासलाई थप तदारुकताका साथ संचालन गर्ने भन्ने विषयमा विभिन्न गतिविधिमा सहभागी भई डिजिटल टुल्सहरुको प्रयोग गर्दै मोबाइल एप, च्याटबट र वेबसाइट लगायतका विभिन्न सोलुसन्सहरू बनाएका थिए ।', 'डिजिटल प्रतिभाको रुपान्तरणलाई अझ तदारुकताका साथ अघि बढाउने आजिआटा गु्रपको पहलअन्तर्गत एनसेलले डिजिटल ज्याम कार्यक्रमको आयोजना गरेको हो । आजिआटा गु्रपको दक्षिण(पूर्वी एसियार दक्षिण एसियाका मुलुकहरुमा रहेका ६ वटा कम्पनीहरु एनसेल (नेपाल), रोबी (बङ्गलादेश), डायलग (श्रीलंका), सेलकम (मलेसिया), स्मार्ट (क्याम्बोडिया) र एक्सएल (इण्डोनेसिया) मा एकै साथ संचालन गरिएको यो कार्यक्रम एसियाकै सबैभन्दा ठूलोे कर्मचारी लक्षित अनलाइन एक्टिभेसन कार्यक्रमहो । यसमा आजिआटा गु्रपअन्तर्गतका १२,००० कर्मचारीको सहभागिता रहेको थियो ।', '”कनेक्टिभिटी र कम्युनिकेसन्स्ले यो विश्वद्रुत गतिमा परिवर्तन भइरहेको छ र दूरसञ्चार क्षेत्रका लागि नयाँ तरिका अवलम्बनगर्दै ग्राहकसँग निरन्तर आबद्ध रहनु, नयाँ सोलुसन्सको विकास गर्नु र नवीन सोचाइका साथ सेवाहरुको सिर्जना गर्दै ग्राहकको जीवन सुधार्न सिक्नुबाहेक अरु कुनै विकल्प छैन,” आजियाटा ग्रुपका अध्यक्ष तथा प्रमुख कार्यकारी अधिकृत जमालुद्दिन इब्राहिमले भने ।', '”मलेसिया होस् वा नेपाल, हाम्रा सबै कम्पनीमा कार्यरत कर्मचारीहरु नै हाम्रो सफलताको मेरुदण्ड हुन् । विश्वबजारमा डिजिटाइजेसनले जसरी गतिलिएको छ, त्यससँगै हाम्रो प्रतिस्पर्धी क्षमताको निर्धारण गर्न र कम्पनीको विकासका लागि कर्मचारीको प्रतिभा महत्वपूर्ण भएको छ ।”', 'आजियाटाले आफ्ना कर्मचारीहरुको डिजिटल प्रतिभा विकासका अभ्यासलाई तदारुकताका साथ अघि बढाउन आउदो ३ वर्षमा ६० लाख अमेरिकी डलर लगानीगर्ने प्रतिवद्धता जनाएको छ । यस अन्र्तगत आजियाटाले आफ्ना सबै तहका कर्मचारीहरुको प्रतिभामा निखार ल्याउन र महत्वपूर्ण डिजिटल विकास एवं तिनीहरुको क्षमता अभिवृृद्घमिा लगानी गर्नेछ ।', 'देशको विभिन्न भागमा फोरजी तथा थि्रजी सेवाको तिब्र विस्तार गरिरहेको समयमा एनसेलले डिजिटल ज्याम कार्यक्रमको आयोजना गरेको हो ।', '”डिजिटल नेपाल निर्माणको यात्रामा अगाडी बढि रहदा आफ्ना ग्राहकलाई अझ सार्थकरुपमा सेवा प्रदान गर्न र उनीहरुसँग आबद्ध\xa0रहन हामीले डिजिटाईजेसन अंगीकार गर्दै एक साझालयमा काम गर्न आवश्यक छ । यसका लागि आवश्यक नयाँ सीप र विधिहरु प्रदान गर्दै आफ्ना कर्मचारीहरुलाई डिजिटल भविष्यका लागि तयार पार्न यो डिजिटल ज्याम दिवस सफल भएको छ,” एनसेलका प्रबन्ध संचालक सुरेन जे अमरासेकराले भने ।', 'आजियाटा ग्रुपसँग आबद्घ एनसेल, अनुकूल र गतिशील वातावरणको निर्माण गर्दै थप आधुनिक, चुस्तबन्न र आफ्नो कार्यकक्षमा डिजिटल संस्कृतिको विकास गर्न सँधै तत्पर छ, अमरासेकराले भने ।', 'एसियाकै एक अग्रणी दूरसञ्चार समुहका रुपमा रहेको आजियाटाले सन् २०२१ सम्ममा नयाँ पुस्ताको डिजिटल च्याम्पियनको रुपमा रुपान्तरित हुने दीर्घकालीन लक्ष्य लिएको छ ।', 'डिजिटल रुपान्तरणको लक्ष्यअनुरुप आजियाटाले सन् २०१३ देखि आफ्नो मुख्यमोबाइल सेवा व्यवसायलाई बलियो पार्दै व्यवसायमा विविधीकरण गर्दै पुर्वाधार तथा टावर सेवा, फिक्स्ड मोबाइल कन्भर्जेन्स् र इन्टरप्राइज इन्टरनेट अफथिङ्स् जस्ता नयाँ उद्यममा पनि आफुलाई समाहित गरेको छ । आजियाटाको दीर्घकालीन विकास योजनाका लागि जनशक्ति र प्रतिभामा रुपान्तरण पनि महत्वपूर्ण छ ।']"
आउँदो वर्ष डुअल सिमयुक्त आइफोन,"['एप्पलको आइफोन भलै अत्याधुनिक फिचरयुक्त फोन किन नहोस् तर यसका प्रयोगकर्ताहरुले अन्य स्मार्टफोनमा जस्तो डुअल सिम फिचर मिस गरिरहनु परेको छ ।', 'तर आइफोन प्रयोगकर्ताका लागि एउटा खुसीको खबर आएको छ । अब आइफोनमा पनि दुईवटा सिमकार्ड हालेर चलाउन पाइने दिन धेरै टाढा छैन ।', 'समाचार अनुसार, एप्पलले आफ्नो आगामी संस्करणको आइफोनमा डुअल सिम फिचर थप गर्नेछ ।', 'चर्चित विश्लेषक मिंग ची कुओले आफ्नो एक नोटमा आगामी वर्ष सन् २०१८ मा आउने आइफोनका सबैखाले मोडेलमा डुअल सिम फिचर हुने दाबी गरेका छन् ।', 'अझ खुसीको कुरा के त भने आइफोनमा दुबै सिममा एलटीई कनेक्टिभिटी हुनेछ । जबकि अहिलेसम्मका डुअल सिमवाला स्मार्टफोनमा एक सिममा एलटीइ र अर्कोमा थ्री जी हुने गरेको छ ।', 'उनले लेखेका छन्, ‘सन् २०१९ मा आउने आइफोनका मोडलमा केवल तीव्र गतिको एलटीइ ट्रान्समिसन स्पीड मात्र हुनेछैन डुअल सिम स्टाण्डबाई फिचर पनि उपलब्ध हुनेछ । यी फोनहरुमाLTE+3Gको साटोLTE+LTEकनेक्सनको सुविधा हुनेछ ।’', 'एलटीई टेक्नोलोजीको प्रयोगले एप्पलको कनेक्टिभिटी फिचर अझै बढि तीव्र हुनेछ । कुओले भनेका छन्, ‘हाम्रो विश्वास छ कि २०१८ मा आउने नयाँ आइफोनमा बेसब्याण्ड चिपलाई अपग्रेड गरी इन्टेलको एक्स एम एम ७५६० अथवा क्वालकोम एसडीएक्स २० को प्रयोग गरिनेछ । किनकि दुबै चिपले4*4 MINOटेक्नोलोजी सपोर्ट गर्दछन् । त्यसैले इन्टरनेट स्पीडले फड्को मार्ने निश्चित छ ।’', 'एजेन्सीको सहयोगमा']"
"टेलिकमले भन्यो-०१२३४५६ र १२३४५६ नम्बरको फोन नउठाउनूस्, ठगिनुहोला !","['१० मंसिर, काठमाडौं । नेपाल टेलिकमले साधारण फोन नम्बरसँग नमिल्ने अपरिरिचत नम्बरबाट आएका कल नउठाउन अनुरोध गरेको छ । पछिल्लो समयमा ०१२३४५६, १२३४५६ लगायतका अपरिचित नम्बरबाट कल गरेर ठग्ने क्रम तीव्र भएपछि टेलिकमले त्यस्ता नम्बरको कल नउठाउन आग्रह गरेको छ ।', 'टेलिकमले आफ्ना ग्राहकको नम्बरमै एसएमएस पठाएर सचेत रहन भनेको भनेको हो । टेलिकमकी प्रवक्ता प्रतिभा वैक्षले त्यसत्ा नम्बरबाट चिठ्ठा परेको भन्दै फ्रड कल आउने क्रम बढेपछि ग्राहकलाई सचेत गराइएको बताइन् ।', '‘चिठ्ठा परेको प्रलोभनमा पारे नमिल्दा किसिमका नम्बरबाट कल गर्ने र ठग्ने क्रम बढेपछि नेपाल दूरसञ्चार प्राधिकरण्को अनुरोधमा यसो गरिएको हो,’ वैद्यले भनिन् ।', 'उनले यस्ता फोनहरु कुन रुटबाट आइरेका छन् भन्ने अनुसनधान भइरहेको र पटक-पटक एउटै नम्बर प्रयोग गरेर ठगी गर्ने नम्बरलाई ब्लक गर्ने काम पनि सुरु भएको बताइन् ।', 'विभिन्न आपराधिक गिरोहले फोनमा चिठ्ठा परेको भन्दै कल गर्ने क्रम बढेको छ । उनीहरुले बैंक्मा पैसा पठाउन लगाउने र ठग्ने गरेको टेलिकमले बताएको छ ।']"
स्मार्टफोनमा फुलस्क्रिन भिडियो हेर्न युट्युबको नयाँ फिचर,"['', 'एन्ड्रोइड स्मार्टफोनका लागि युट्युबले पिन्च टू जूम नामक नयाँ फिचर ल्याएको छ । यो फिचरको सहयोगले स्मार्टफोनको पूरै स्त्रिmनभर भिडियो देखिनेछ, अर्थात् किनारामा देखिने कालो धर्सो अब हेर्नुपर्ने छैन । यो नयाँ फिचरले १८ः९ स्क्रिनवाला स्मार्टफोनमा समेत काम गर्ने बताइएको छ ।', 'यसअघि यो फिचर केवल पिक्सेल टू एक्सएल प्रयोगकर्ताका लागि उपलब्ध थियो । जुन १२.४ भर्सनसँगै प्रयोग गर्न सकिन्थ्यो । अब यो एन्ड्रोइडको १२.४४ भर्सनका प्रयोगकर्ताका लागि पनि उपलब्ध भएको छ ।', 'पिन्च टू जूम फिचर विना सामसुङ ग्यालेक्सी एस एट, एलजी भी ३०, सामसुङ ग्यालेक्सी नोट एटका प्रयोगकर्ताले युट्युब भिडियो पूरा स्क्रिनभर हेर्न पाउँदैनथे । यो महिना आइओएसका लागि यु ट्युब अपडेट गरिएको थियो र यसमा आइफोन एक्सका लागि फूल स्क्रिन भ्युइंग सपोर्टको विकल्प दिइएको थियो । एजेन्सी']"
कसरी कर छली गर्दछन् एप्पल जस्ता कम्पनीहरु ?,"['', 'पछिल्लो केही वर्षयता अन्तराष्ट्रियस्तरमा सार्वजनिक भएका कर छलीका विभिन्न दस्तावेजहरुले विश्वका धनाढ्य कम्पनीहरु तथा व्यक्तिहरुले कसरी र कति कर छलि गरिरहेको छन् भन्ने खुलासा भैहरेको छ । पनामा पेपर्सदेखि प्याराडाइज पेपर्ससम्म सार्वजनिक हुँदा धेरैको निँदहराम भएको छ ।', 'सन् २०१४ मा धेरै ठाउँमा एउटा इमेल पठाइयो । उक्त इमेल बि्रटिस भर्जिन आइल्याण्ड, द केमन आइल्याण्ड, बर्मुडा, मरिसस, जर्सी जस्ता देशहरुमा पठाइएको थियो । यी सबै ठाउँहरु करछलीका लागि स्वर्ग अर्थात् ट्याक्स हेभेन मानिन्छन् ।', '१४ वटा प्रश्नयुक्त उक्त इमेल पठाउने कम्पनीको नाम थियो एप्पल । जुन दुनियाकै सबैभन्दा धेरै मुनाफा कमाउने कम्पनी ।', 'ती देशहरुमा लगानी गर्दा कति कर बचत हुन्छ ? कस्ता कस्ता फाइदा हुन्छन् ? आदि प्रश्नहरु एप्पलले सोधेको थियो । अर्थात् एप्पल जस्तो अरबौँ डलर मुनाफा कमाउने कम्पनीले पनि कर छल्ने मार्गको खोजी गरिरहेको थियो ।', 'दुनियाभर उक्त खबर आगोसरी फैलियो । करछली गर्ने एप्पललको प्रयासको पर्दाफास भयो ।', 'यद्यपि एप्पल मात्र पहिलो कम्पनी होइन जसले करछली गर्ने काइदा खोजिरहेको होस् । धेरै कम्पनी तथा व्यापारीहरु यस्ता तरिकाको खोजीमा हुन्छन् । उनीहरु मरिससदेखि लिएर बि्रटिस भर्जिन आइल्याण्डसम्मका यस्ता धेरै ठाउँहरुमा लगानी देखाउँछन् जहाँ कर कम छ, वा शून्य बराबर छ ।', 'वास्तवमा करछली गर्नेहरुप्रति हाम्रो प्रत्यक्ष सम्बन्ध नहुन सक्दछ । तर जब त्यस्ता व्यक्ति तथा कम्पनीहरुले कर छली गर्दछन् तब त्यसको असर जनता र देशमाथि पर्दछ । देशविकासमा खर्च गर्नका लागि आवश्यक पुजीँ कम आउँछ । सरकारको आम्दानी बढाउनका लागि जनतामाथि बढी कर लाद्नुपर्ने हुन्छ ।', 'आखिर एप्पलजस्ता ठूला कम्पनीहरुले पनि कम कर तिर्ने कारण के हो ? किन ठूला उद्योगपति तथा कम्पनीहरु, अन्तराष्ट्रिय कानूनको फाइदा उठाएर आफ्नो आम्दानीमा लाग्ने करबाट बँच्ने उपायको खोजी गर्दछन् ?', 'यस विषयमा बिबिसीले खोतल्ने प्रयास गरेको छ ।', 'अमेरिकाका अल्बर्ट मेयर एक फोरेन्सिक अकाउन्टेन्ट हुन् । उनको जाँचबुझका कारण कैयन् मानिसहरु जेल जानुपरेको छ । जब उनले एप्पलका बहीखाता जाँच गरे, तब कम्पनीले कुनै फर्जी काम नगरिरहेको पाए । आफ्नो आम्दानीमा लाग्ने कानून बमोजिमको कर उसले तिरिहेको थियो । अमेरिकामा एप्पलले आफुले तिर्नुपर्ने सबै कर इमान्दारीतापूर्वक तिरिरहेको उनी बताउँछन् ।', 'तर दुखको कुरा एप्पलको आम्दानीको केवल तिस प्रतिशत मात्र अमेरिकाबाट आउँदछ । अमेरिकी कर कानून अनुसार कुनैपनि कम्पनीले आफ्नो मुनाफाको ३५ प्रतिशत कर तिर्नुप्र्दछ । तर यदि कम्पनीले अनुसन्धान र विकासको क्षेत्रमा काम गरेको भए कर छुट हुन्छ । उनका अनुसार एप्पलले अमेरिकामा गरिरहेको मुनाफाको ३१.९ प्रतिशतको हाराहारीमा कर तिरिरहेको छ ।', 'एप्पलको कमाईको ७० प्रतिशत हिस्सा अन्य देशबाट आउँदछ । जुन देशमा एप्पलले कमाई गर्दछ सोही देशको नियमानुसार कर तिर्दछ । कर चुक्तापछिको रकम मुनाफाको रुपमा एप्पलको खातामा जम्मा हुनछ ।', 'यसो हुँदापनि एप्पल कम्पनीले किन कम कर तिर्दछ त ? मेयरका अनुसार कानूनतः उसले बढी कर तिर्नु आवश्यक छैन ।', 'के यो पूर्ण सत्य हो त ? यदि सत्य हो भने आखिर एप्पलले किन कर बचाउने तरिकाको खोजी गरिरहेको हुन्छ त ?', 'कसरी गरिरहेको छ एप्पलले यस्तो ?', 'एप्पलले लामो समयदेखि आयरल्याण्डमा लगानी गरिरहेको छ । आयरल्याण्डमा करको दर निकै कम छ, अमेरिकाको तुलनामा एक तिहाई मात्र । अहिले आयरल्याण्डमा एप्पलका ६ हजार कर्मचारी छन् । आयरल्याण्डमा सिधा लगानीको अलावा एप्पलले आयरल्याण्डको मार्ग हुँदै अन्य देशमा भएको आफ्नो आम्दानीमाथिको कर पनि बचत गर्दछ ।', 'सन् १९९० को दशकमा एप्पलले आफ्ना दुई सहायक कम्पनी बनाएको थियो । ती कम्पनीको कारोबार त आयरल्याण्डमा देखाइएको थियो, तर ती कम्पनीको दर्ता कुनैपनि देशमा भएको थिएन । ती दुई सहायक कम्पनीसँग नै एप्पलको बौद्धिक सम्पत्ति अधिकार छ । अर्थात् एप्पलका ती दुई कम्पनी नै उसका सबैभन्दा मूल्यवान सम्पत्तिका मालिक हुन् । ती कम्पनी आयरल्याण्डमा क्रियाशील छन् तर कुनैपनि कर तिर्नुपर्दैन ।', 'आयरल्याण्डको कर कानूनमा एउटा तरिका छ, जसको नाम हो डबल आइरिस । अर्थात् कुनैपनि कम्पनीले आयरल्याण्डमा दर्ता भएर बाहिर कारोबार गर्न सक्दछ । आयरल्याण्डमा दर्ता भएको कम्पनीले अन्य देशमा कारोबार गर्दा आयरल्याण्डाम कुनै कर तिर्नुपदैन । आयरल्याण्डको यो कानूनको एप्पलले भरपूर फाइदा उठायो ।', 'आयरल्याण्डमा रहेका सहायक कम्पनीहरुको माध्यमबाट एप्पलले मोटो रकम मुनाफा आर्जन गरिरहेको थियो । अन्य देशहरुबाट भएको आम्दानीलाई पनि उनै सहायक कम्पनीको आम्दानी देखाइदिएको थियो र कर तिर्नबाट जोगिइरहेको थियो ।', 'केही वर्षपछि युरोपेली युनियनले एप्पलको उक्त चलाखीको पत्तो पायो । युनियनले यसमा जाँच गर्यो । त्यसपछि पत्ता लाग्यो की एप्पलले आयरल्याण्डमा आफ्नो कुल आम्दानीको एक प्रतिशत पनि कर तिरिरहेको छैन । यसबाट एप्पलले झण्डै १३ अर्ब युरो बराबरको कर जोगाएको थियो । अहिले यो मुद्दा युरोपेली अदालतमा रहेको छ ।', 'एप्पलको यो चलाखीको पोल खुलेसँगै आयरल्याण्डले डबल आइरिस कानून खारेज गर्\u200dयो । आयरल्याण्डको उक्त कदमपछि एप्पलले कर छलीगर्ने अन्य ठाउँहरुको खोजी सुरु गर्\u200dयो । जसको पहिलो प्रयासस्वरुप उसले ती तमाम देशहरुमा एकसाथ माथि उल्लेखित इमेल पठाएको थियो ।', 'एप्पलले आफ्नो आम्दानीको २१ प्रतिशतका दरले कर तिरिरहेको दाबी गर्दै आएको छ । तर जानकारहरुका अनुसार उसले केवल ५ प्रतिशतमात्र कर तिरिरहेको छ । एप्पलले अमेरिकी कानून अनुसार कर तिर्नका लागि केही रकम बचत गरेर राखिरहेको र यसलाई आफुले बढी रकम कर तिरेको प्रमाणको रुपमा पेश गर्ने गरेको बताइन्छ ।', 'तर यहाँ पनि झेल छ । एप्पलले विदेशमा भएको मुनाफाको रकम अमेरिका ल्याउँदैन । जब अमेरिका मुनाफाको रकम नै आउँदैन भने त्यसमा एप्पलले कर तिर्नुपर्ने कुरा भएन ।', 'विज्ञहरुका अनुसार एप्पलसँग अमेरिका बाहेकका देशहरुमा भएको मुनाफाको २५० अर्ब डलर रकम रहेको छ । उक्त रकम अमेरिकाको नेवादामा रहेको छ । एप्पलको हेज फण्डमा उक्त रकम लगानी गरेर राखिएको छ । एप्पलले आफ्नो विदेशको कमाई अमेरिकामै आफ्नै कोषमा जम्मा गरेर राखेको छ । तर पनि अमेरिकी सरकारले उक्त रकम छुन पनि सक्दैन । किनकी सो रकम कानूनतः एप्पलका विदेशी सहयोगी कम्पनीहरुको रकम हो ।', 'एप्पलले अमेरिकी कर कानूनको कमजोरीको फाइदा उठाइरहेको छ । अमेरिकी कर कानूनको प्रावधान अनुसार अमेरिकी कम्पनीहरुले विदेशमा भएको आफ्नो आम्दानीको रकम आफुले चाहेको बेलासम्म स्वदेशमा नभित्र्याउन स्वतन्त्र छन् । एप्पल जस्ता कम्पनीले उक्त रकम अमेरिका भित्राउने कुरालाई अनन्तकालसम्म लम्बाउन सक्छन् ।', 'जब उनीहरुले उक्त रकम अमेरिका ल्याउने औपचारिक निर्णय गर्दछन् तब उनीहरुले ३५ प्रतिशत कर तिर्नुपर्ने हुन्छ । त्यसैले विदेशी आम्दानीलाई अमेरिका नभित्राएर अरबौँ डलरको करबाट जोगिइरहेका छन् ।', 'के गर्दैछ ट्रम्प प्रशासन ?', 'राष्ट्रपति डोनाल्ड ट्रम्पले अमेरिकी कर कानूनमा व्यापक सुधार गर्दैछन् । कम्पनीहरुका लागि करको दर ३५ बाट घटाएर २० मा झारिँदैछ । यसले एप्पलको करको बोझ कम हुनेछ ।', 'साथै ट्रम्प सरकारले कम्पनी तथा व्यक्तिहरुले विदेशमा गरेको आम्दानीमा एक पटक करछूट गर्ने कुरामा पनि विचार गरिरहेको छ । उक्त आम्दानीमा १० प्रतिशत मात्र कर लगाइनेछ । यदि सरकारले यसो गर्यो भने त एप्पल जस्ता कम्पनीहरुलाई निकै हाइसन्चो हुनेछ ।', 'कम्पनीहरुलाई अन्तर्राष्ट्रिय स्तरमा करछली रोक्ने एकमात्र तरिका छ । विश्वभरका देशहरु एकजुट हुने । करको नियम यस्तो होस् कि कुनैपनि कम्पनी एक देशको मुनाफा अर्को देशमा देखाउन नपाओस् ।', 'दुईपटक अर्थशास्त्रमा नोबेल पुरस्कार जितेका अमेरिकी अर्थशास्त्री जोसेफ स्टिगलित्जका अनुसार कम्पनीहरुले करछली गर्ने सीप सिकिसकेका छन् । कम्पनीहरुले सुरुमा कर छलीगर्ने तरिका सिकिसकेपछि मात्र नयाँ प्रडक्ट बाहिर ल्याउँछन् ।', 'जोसेफ जस्तै अर्थशास्त्रीहरु मिलेर करछली रोक्नका लागि एक अन्तर्राष्ट्रिय आयोग बनाएका छन् । बहुराष्ट्रिय कम्पनीहरुको करछली रोक्ने तरिकाको खोजी गरिरहेका छन् उनीहरु ।', 'क्यानडा तथा स्वीट्जरल्याण्डजस्ता देशहरुले आफ्नो कानूनमा परिवर्तन गरेर कम्पनीहरुलाई सही तरिकारले कर तिर्न बाध्य पारिसकेका छन् । अमेरिकाले पनि यसका लागि आफ्नो कानूनमा परिवर्तन गरिसकेको छ । र यसका लागि अझै धेरै गर्न बाँकी रहेको जोसेफ बताउँछन् ।', 'तर प्रश्न यो हो की के धेरै देशहरु मिलेर एप्पलजस्ता कम्पनीहरुको चलाखीमा लगाम लगाउलान् ?', 'यसमा राजनीतिक इच्छाशक्ति आवश्यक रहेको जोसेफको भनाई छ । एप्पलजस्ता कम्पनीहरु मुनाफाको लोभमा अन्धा भैसकेको तर्क उनको छ ।', 'तर वास्तवमा कुरा के हो भने कमजोरी कानूनमै छ । आफ्नो देशमा वैदेशिक लगानी बढाउने नाउँमा धेरै देशले एप्पल जस्ता कम्पनीहरुलाई खुल्ला ठगी गर्ने मौका दिइरहेका छन् । उनीहरुले ट्याक्स तिर्दैनन्, किनकी कानूनले नै छुट दिएको हुन्छ ।', 'धनाढ्य तथा कम्पनीहरुले कर छली गर्दा नोक्सानी हामीलाई हो । हाम्रो भलाईका लागि सरकारले गर्ने खर्चका लागि सरकारसँग पैसा हुँदैन । आम जनतामाथि करको बोझ थपिन्छ ।', 'नोबेल पुरस्कार विजेता जोसेफ स्टिगलित्ज भन्छन् कि अब यसमा लगाम लगाउने बेला आएको छ ।']"
आफ्नो स्मार्टफोनलाई सधै नयाँ राख्ने ५ काइदा,"['', 'स्मार्टफोन पूरानो हुँदै जाँदा यसको रुपरंग मात्र होइन यसको कार्यक्षमता पनि घटिरहेको हामी सबैले अनुभुत गरेको कुरा हो ।', 'स्मार्टफोन पूरानो भएर स्लो हुँदै जाँदा हामीले यो किन्ने बेला यस्तो थियो भनेर सम्झिन्छौँ । र, त्यस्तै भैराखे त हुने नी भन्ने कल्पना गर्छौँ ।', 'आखिर पूरानो भैसकेको चिज फेरि नयाँ हुने त कुरा भएन । तर यदि हामीले केही उपाय अपनायौँ भने हाम्रो स्मार्टफोनलाई लामो समयसम्म काम र रुपमा समेत नयाँजस्तै टिकाइराख्न सक्छौँ ।', '– स्मार्टफोनको खोल तथा स्क्रिन प्रोटेक्टर हाल्नेः सायद स्मार्टफोन भौतिक रुपमा जोगाउने यो सबैभन्दा सरल काइदा हो । यदि यसो गर्नुभयो भने फोनमा दागधब्बा लाग्नबाट जोगिने मात्र होइन फोन खसिहाल्यो भने फुट्ने जोखिम पनि कम हुन्छ । नयाँ फोनलाई मात्र होइन आफुले चलाइरहेको जुनसुकै फोनलाई पनि यस्तो खाले सुरक्षा प्रदान गर्नु बाञ्छनिय हुन्छ ।', '– नियमित रुपमा सफा गर्नेः फोनको खोल तथा स्क्रिन प्रोटेक्टरको प्रयोगका साथसाथै तपाइँले आफुसँग एउटा माइक्रो फाइबर कपडा राखिरहनुपर्दछ । यसले तपाइँले आफ्नो फोन बेलाबेलामा सफा गरिरहनु पर्दछ । एउटा कुरा के हेक्का राख्नुपर्छ भने चिसो खाले नेपकिन वा पानीमा भिजाएको टिसु पेपर जस्ता ओसिलो चिजहरुले स्मार्टफोन सफा गर्नु हुँदैन ।', '– होमस्क्रिनमा एपको भिड नलगाउनुहोस्ः कम्प्युटर तथा ल्यापटपको डेस्कटपमा थुप्रै फाइल, फोल्डर तथा प्रोग्रामका आइकन राख्दा जस्तो असर पर्दछ, स्मार्टफोनको होमस्क्रिनमा एपहरुको भिड जम्मा पार्दा पनि त्यस्तै हुन्छ । कम्प्युटरको डेस्कटपमा धेरै फाइल हुनाले कम्प्युटर स्लो भएजस्तै स्मार्टफोनको होमस्क्रिनमा हुने एपले पनि स्मार्टफोनको कार्यगतिलाई असर पार्दछ । साथै होमस्क्रिनमा हुने धेरै एपले ब्याट्रीको आयु पनि घटाउँदछ । त्यसैले स्मार्टफोनका होमस्क्रिनमा केवल अत्यावश्यक एपहरु मात्र राख्ने गर्नुहोस् ।', '– एन्टीमालवेयर एपः फोनमा एन्टी भाइरस एप हुनु भनेको फोनमा कुनै भाइरस वा सफ्टवेयर खराबीको बारेमा नियमित रुपमा जाँच भैरहेको र त्यस्तो कुनै खतरा नरहेको कुरा सुनिश्चित भएको हुन्छ । गुगल प्ले स्टोरमा स्मार्टफोनका लागि धेरैवटा एन्टी भाइरस एप उपलब्ध छन् । तपाइँले ती मध्ये कुनै आधिकारिक एप छान्न सक्नुहुन्छ ।', '– होसियारीः यसका साथै अन्य केही आधारभुत होसियारीका कुराहरु पनि छन् जुन आफ्नो स्मार्टफोनको सुरक्षाका लागि पालना गर्नुपर्दछ । पहिलो, प्रयोगमा नरहेको एपलाई ब्याकग्राउण्डमा चलिरहन नदिने । प्रयोगमा नरहेको बेला वाइफाइ र ब्लुटुथ बन्द गर्ने । स्मार्टफोनको ब्राउजर क्यासे नियमित रुपमा सफा गर्ने । स्मार्टफोनमा लामो समय इन्टरनेट चलाउँदा यदि ब्राउजर क्यासे हटाइएन भने त्यो स्मार्टफोनको मेमोरीमा जम्मा हुन्छ । यसले स्मार्टफोन स्लो बनाउँदछ । साथै स्मार्टफोनमा लाइभ वालपेपर प्रयोग नगर्नु पनि उत्तम हुन्छ ।', 'एजेन्सीको सहयोगमा']"
"स्मार्टफोन बारेका ५ धारणा, जुन सत्य होइनन्","['स्मार्टफोन आधुनिक जिन्दगीको अहं हिस्सा बनिसकेको छ । तर यसको बारेमा अहिले पनि धेरै मानिसहरु गलत जानकारी तथा भ्रमहरु लिएर बाँचिरहेका छन् ।', 'स्मार्टफोनको ब्याट्री, क्यामरा, प्रोसेसर तथा एप आदिको बारेमा जोडिएका केही धारणाहरु सायद तपाइँ हामीलार्इ पनि सही लागेको हुनसक्छ । तर वास्तवमा यी भ्रममात्र हुन् ।', 'धारणाः प्रोसेसर दोब्बर पार्नाले फोनको पर्फमेन्स पनि दोब्बर हुन्छ ।', 'वास्तविकताः फोनको चिपलाई सिंगल कोरबाट डुअल बनाऔँ वा क्वाडकोर नै किन नबनाऔँ । फोनका अन्य कुराहरु नबदल्ने हो भने फोनको पर्फमेन्समा कुनै सकारात्मक प्रभाव पर्दैन । किनकी यी सबै कोरलाई उहीँ पूरानै ब्याट्री तथा सिमित मेमोरीबाट काम चलाउनु पर्दछ ।', 'धारणाः धेरै मेगापिक्सेलको क्यामरा भयो भने फोटो अब्बल हुन्छ ।', 'वास्तविकताः धेरै मानिसले पालेको यो भ्रम पनि भ्रम नै हो । फोटोको इमेज क्वालिटी क्यामराको शटर स्पिड तथा अपर्चरमा निर्भर गर्दछ, न की मेगापिक्सेलमा । धेरै मेगापिक्सेल हुनु भनेको क्यामरालाई ठूलो शिटमा प्रिन्ट गर्न सकिनु हो ।', 'धारणाः स्मार्टफोनमा भाइरस तथा मालवेयर ।', 'वास्तविकताः यदि तपाइँले थर्ड पार्टी वा अनअथराइज्ड सोर्सबाट एप डाउनलोड गर्नुहुन्छ भने तपाइँको फोनमा मालवेयर्स प्रवेश गर्ने जोखिम हुन्छ । एन्ड्रोइड डिभाइसमा गुगल प्ले स्टोरबाट आधिकारिक एप डाउनलोड गर्नाले फोनमा मालवेयर आउने सम्भावना निकै कम हुन्छ ।', 'धारणाः डिस्प्ले जोगाउनका लागि स्क्रिन गार्ड जरुरी हुन्छ ।', 'वास्तविकताः अहिले लगभग सबै स्मार्टफोन कर्निङ गोरिल्ला ग्लास तथा स्क्रिन प्रोटेक्सन टेक्नोलोजीको साथमा आउँछन् । यस प्रविधिले स्मार्टफोनको डिस्प्ले निकै सुरक्षित बनेको हुन्छ । त्यसैले अत्याधुनिक स्मार्टफोनहरुमा स्क्रिन प्रोटेक्टर लगाउनु आवश्यक छैन ।', 'धारणाः लोकल चार्जरको प्रयोगले ब्याट्री पड्किन्छ ।', 'वास्तविकताः स्मार्टफोनको ब्याट्री विस्फोट हुनुका कैयन् अन्य कारणहरु हुन्छन् । लोकल चार्जर प्रयोग गर्दा स्मार्टफोनको चार्जिङमा बढ्ता समय लाग्नसक्छ तर ब्याट्री नै विस्फोट भैहाल्ने चाहीँ हुँदैन । चार्जरले ठिक ढंगले काम गरिरहँदा सम्म ब्याट्रीमा नोक्सानी पूराउँदैन चाहे चार्जर कुनै कम्पनीको किन नहोस् । चार्जर बिग्रिएको छ भने त स्मार्टफोन कम्पनीकै चार्जर भएपनि स्मार्टफोनको ब्याट्रीलाई बिगार्न सक्दछ ।', 'एजेन्सी']"
ओपोको नयाँ सेल्फी एक्स्पर्ट ‘एफ-फाइभ’ नेपालमा,"['२९ कात्तिक, काठमाडौं । सेल्फी एक्स्पर्ट एण्ड लिडर, ओपो मोबाइल्सले नेपाली बजारमा आफ्नो नयाँ मोडल ओपो एफ फाइभ सार्वजनिक गरेको छ । साथै, आफ्नो पुरानो ब्राण्ड स्लोगनलाई नेपाली बजारमा आफुले प्राप्त गरेको सफलतासंग मेल खाने किसिमले ‘सेल्फी एक्स्पर्ट एण्ड लिडर’मा परिस्कृत गरिएको घोषणा समेत गरेको छ ।', '३० वैश्विक बजारमा उपस्थित ओपोका उत्पादन तथा सेवालाई विश्वभरका २० करोड भन्दा बढी यूवा उपभोक्ताहरुले मनपराइ उपयोग गरिरहेका छन् । सार्वजनिक गरिएको ओपो एफफाइभ नेपाली बजारमा ब्राण्डकै पहिलो एफएचडी प्लस फूल स्क्रीन डिस्प्ले मोडल हो ।', 'यसमा कम्पनीले अत्याधुनिक एआई ब्यूटी (सेल्फीमा रहेका ब्यक्तिका लागि विशेष ब्यक्तिगत आधारमा ब्यूटिफिकेशन उपलब्ध गराउने) प्रविधि उपलब्ध गराएको छ । यो प्रविधिले सेल्फी फोटोग्राफीको गुणस्तरलाई नै नयाँ आयाम प्रदान गर्ने कम्पनीको दावी छ ।', 'मूल्य रू. ३३ हजार ९ सय ९० निर्धारण गरिएको ओपो एफफाइभ नोवेम्बर १५ देखि नेपाल भरका प्रमुख मोबाइल विक्रेता तथा विक्रि केन्द्र मार्फत उपलब्ध हुने कम्पनीले जानकारी दिएको छ ।', 'एफ-फाइभ सार्वजनिक गर्न आयोजित कार्यक्रम मार्फत नै कम्पनीले यूवा पुस्तालाई छनोटको थप अवसर प्रदान गर्ने सोचका साथ एफफाइभ सिक्स जीबी एडिशन र एफफाइभ योथका बारेमा पनि संक्षिप्त परिचय दिइएको थियो । यी दूई भ्यारियन्ट भने आउने महिनाहरुमा क्रमिक रुपमा सार्वजनिक गरिने कम्पनीले जानकारी दिएको छ ।', 'सार्वजनिक समारोहमा नेपाल आइडलका उत्कृष्ट तीन प्रतिस्पर्धीहरु बुद्ध लामा, निशान भट्टराई र प्रदाप दासको समेत उपस्थिती रहेको थियो ।', '‘हामी नयाँ ओपो एफफाइभमा समाहित गरिएको एआई प्रविधिबाट निकै प्रभावित भएका छौँ । विशेषगरी सेल्फीका लागि यो निकै उपयोगी छ ।’ कार्यक्रममा बोल्दै उनीहरुले भने ‘ यसबाट खिचिएका तस्विरहरु निकै गुणस्तरिय, आकर्षक देखिनुका साथै प्राकृतिक समेत छन् । ओपोले नेपाली यूवाको चाहना र ट्रेण्डलाई नजिकबाट नियाल्दै नयाँ उत्पादन सार्वजनिक गरेको हामीले पायौँ ।’', '‘ओपोका लागि उपभोक्ताको खुशी र सन्तुष्टि सँधै प्राथमिकताको विषय हो । प्राविधिकरुपमा नवप्रबर्तनात्मक, उत्कृष्ट तथा गुणस्तरिय उत्पादन पस्कँदै हामी आफ्ना उपभोक्तालाई हर क्षण रमाउँदै आफ्ना अनुभव संगाल्न र साँच्दै एकताको सुत्रमा बाँध्न चाहान्छौँ ‘,ओपो नेपालका लागि प्रमुख कार्यकारी अधिकृत बबी झाओले भने ,’हाम्रो नयाँ भेट एआई ब्यूटी प्रविधि सुसज्जित सेल्फी एक्स्पर्ट एण्ड लिडर ओपो एफफाइभले सबैको समग्र माग तथा आवश्यकताको पूर्ति गर्ने हामीले विश्वास लिएका छौँ ।’', 'ओपोको नयाँ ब्राण्ड स्लोगन ‘सेल्फी एक्पर्ट एण्ड लिडर’ले उपभोक्तालाई उत्कृष्ट सेल्फी अनुभव प्रदान गर्नुका साथै श्रेणीकै अग्रणी हुने ओपोको लक्ष्य प्रतिविम्बित गर्छ ।', 'सन् २०१२मा पहिलो ब्यूल्ट-इन ब्यूटिफाई सफ्टवेयर देखि सन् २०१३मा २ सय ६ डिगि्र कोणमा घुम्ने क्यामेरा फोन (एनवान) सार्वजनिक गर्नुका साथै ग्रुप सेल्फीका लागि १ सय २० डिग्री वाइड एङ्गल ग्रुप क्यामेरा फञ्सन सहितको एफथ्री सार्वजनिक गरेको ओपो उद्योगकै सेल्फी एक्सपर्ट हुनुका साथै निरन्तर अग्रणीका रुपमा रहँदै आइरहेको छ ।', 'अब ओपो एफफाइभको साथमा नेपाली बजारमा कम्पनीले आफ्नो अग्रतालाई थप सुदृढ बनाउने कम्पनीको विश्वास छ ।', 'ओपोको नयाँ स्लोगनले यूवा पुस्ता माझ ब्राण्डको लोकपि्रयताको समेत प्रतिनिधित्व गर्छ । विशेषगरी यूवा पूस्तामा फोन खरिदका लागि ओपो नै पहिलो रोजाइ हुने गरेको छ । अहिले विश्वभरका २० करोड भन्दा बढी यूवा जमातले ओपो फोनको प्रयोग गरिरहेका छन् । ब्राण्डको मार्केटिङ तथा ब्राण्ड एक्टिविटिज यूवा लक्षित तथा यूवा माझ लोकप्रिय प्ल्याटर्फम खेल, फेशन तथा मनोरञ्जन हुने गरेको छ ।', 'ओपोले नेपालमा आफ्ना कर्मचारीका रुपमा ९९ प्रतिशत भन्दा बढीको संख्यामा नेपालीलाई नै उपयोग गरिरहेको छ । साथै कम्पनीले नेपाली यूवाको मागलाई दृष्टिगत गर्दै तिनकै लागि विशेष रुपमा परिस्कृत उत्पादनहरु उपलब्ध गराउने गरेको छ । कम्पनीले स्थापना काल देखि नै नेपाली यूवा वर्गलाई उत्कृष्ट सेल्फी अनुभव प्रदान गर्ने तिर आफ्नो ध्यान केन्दि्रत गरिरहेको छ ।', 'ओपोको प्रदर्शनीलाई विश्वसनिय तेस्रो-पक्ष संस्थाहरुले समेत सराहना गरेको छ । जुलाई २०१७मा प्रकाशित बेसिक कञ्जुमर फिडब्याक, निलसेन रिपोर्टले पनि स्मार्टफोन खरिदका लागि प्रमुख कारकका रुपमा राम्रो सेल्फी क्यामेरा रहेको खुलाशा गरेको छ । साथै, सेल्फी क्यामेराको कुरा गर्दा उपभोक्ताको दिमागमा आउने पहिलो ब्राण्डका रुपमा ओपो रहेको जानकारी प्रस्तुत गरिएको छ । (टप आफ माइन्ड एवारनेश-३९ प्रतिशत)', 'ओपोले एफफाइभका लागि सिद्धार्थ मल्होत्रा र दिपिका पादुकोणद्वारा अभिनित नयाँ टीभीसीपनि सार्वजनिक गरेको छ ।', 'एआई ब्यूटी प्रविधि', '', 'वर्षौँको आरएण्डडी पश्चात नेपाली बजारमा सेल्फी फिचरमा आर्टिफिसियल ईन्टेलिजेन्सी सहित सार्वजनिक गरिएको ओपो एफफाइभ नै पहिलो स्मार्टफोन हो । यसले ग्लोबल डाटाबेस अनुसार अनुहारको आकार तथा प्रकारको पहिचान गर्छ । सेल्फीलाई थप प्राकृतिक र वास्तविक बनाउने सोचका साथ आरएण्डडीको प्रक्रिया दौरान ब्यवसायिक फोटोग्रार्फस तथा मेक-अप आर्टिस्टहरु संग परामर्श लिइ यसको विकास गरिएको हो ।', '२ सय भन्दा बढी फेशियल रिकग्निसन स्पट्स सहित खिचिएको तस्विरलाई ग्लोबल डाटावेसमा रहेका मानव अनुहारका फेसियल फिचर्स, आकार र संरचनाहरुसँग तुलना गरी विषयको स्किन टोन, प्रकार, लिंग, उमेर लगायतका आधारमा पहिचान गर्छ ।', '', 'यसरी अनुहारको पहिचान पश्चात एआई ब्यूटी प्रविधिले आवश्यकता अनुसार छाला, आँखा, ओँठ लगायतमा ब्यूटिफाई प्रविधिले उत्कृष्ट नतिजाका लागि काम गर्न थाल्छ । यो फिचरले ब्यक्तिगत तवरमै ब्यूटिफाइ सुविधा उपलब्ध गराउँछ ।', 'उदाहरणका लागि पुरुषहरुको तस्विरलाई यसले महिलामा लागु हुने फिचरको प्रयोग गर्दैन । त्यसैगरी, बच्चाहरुमा तिनलाई वयस्क देखाउने खालका फिचरको प्रयोग गर्दैन ।', 'ओपो एफफाइभमा अल्ट्रा सेन्सिटिभ एफ २.० एपर्चर र १/२.८ सेन्सरसहित २० मेगापिक्सेलको फ्रन्ट क्यामेरा उपलब्ध गरिएको छ । दुबै फिचर्सले क्यामेरालाई अधिक सुचना संकलन गर्न तथा कम प्रकाश भएका स्थानमा समेत न्वाइज न्यूनिकरण गरी उत्कृष्ट तस्विर सम्प्रेषण गर्न सघाउँछ ।', 'फ्रन्ट क्यामेरा पोट्रेट मोडले तस्विरको पृष्ठभुमीमा बोके ईफेक्टको प्रयोग गरी हरेक सेल्फीमा प्रमुख विषयलाई केन्द्रमा राख्दै उत्कृष्ट तथा आकर्षक तस्विर खिच्न सघाउँछ ।', 'त्यसैगरी फोनमा रहेको १६ मेगा पिक्सेल क्षमताको रियर क्यामेराले दिन तथा रात दुबै समयमा उत्कृष्ट तस्विर लिन सघाउने कम्पनीको दावी छ ।', 'यसमा रहेको एफ१.८ एपर्चर सहितको ब्याक क्यामेराले उज्यालोमा उत्कृष्ट प्रदर्शनी गर्नुका साथै अध्यारो अवस्थामा समेत गुणस्तरिय तस्विर लिन सघाउँछ ।', 'एफएचडीसँगै फुल स्क्रीन स्मार्टफोन', 'एफफाइभ ओपोको पहिलो ६ इञ्च एफएचडी+ फुल स्क्रीन डिस्प्ले उपकरण हो । यसले स्त्रिmनको आकारमा बृद्धि नगराइकनै प्रयोगकर्तालाई जीवन्त दृष्यानुभुति प्रदान गर्छ ।', 'फोनमा १८ः९ एस्पेकट रेसियो सहितको उच्च रेजोल्यूशन २१६० ह १०८० डीपीआई\xa0स्क्रीन जडान गरिएको छ । साथै, यो मूल्य श्रेणीमा एफएचडी+फूल स्क्रीन डिस्प्ले सहित उपलब्ध गरिएको एफ फाइभ नै पहिलो फोन हो ।', 'एफफाइभमा ओपोको\xa0 स्ट्रिमलाइन्ड डिजाइन फिलोसोफी अपनाइएको छ । यसका कारण फोनको आकार स्लिम हुनुका साथै हत्केलामा आरामदायी अनुभव समेत प्राप्त हुन्छ ।', 'यो डिजाइन हेर्दा आकर्षक देखिन्छ साथै यसले फोनलाई निकै प्रिमियम लुक्सपनि प्रदान गरेको छ । फोनमा ०.४ एमएम लेजर स्टि्रंगपनि उपलब्ध गरिएको छ । यसले फोनलाई निकै डेलिकेट लाइनियर फिनिश प्रदान गरेको छ ।', 'फेशियल तथा फिंगरप्रिन्ट अनलक', 'ओपो एफफाइभमा फोन अनलक गर्ने कार्यमा सहजताका लागि फेसियल अनलक सुविधा उपलब्ध गरिएको छ । फोनमा रहेको अनुहार पहिचान गर्न सक्ने प्रविधिले फोन धनीको पहिचान गरी सहजै फोन अनलक गर्छ ।', 'प्रयोगकर्ताले फिंगरप्रिन्ट\xa0अनलक फंशनको प्रयोग गर्न चाहेमा यो सुविधापनि फोनमा उपलब्ध्ा रहेको छ । तर, फुल फ्रन्ट स्क्रीनका लागि फिंगरपि्रण्ट अनलक फंशन फोनको पछिल्लो भागमा दिइएको छ ।शक्तिशाली हार्डवेयर सहित परिस्कृत सञ्चालन प्रणाली', '४ जीबी र्\u200dयामसँगै ३२ जीबी रोम सहितको ओपोको कलर ओएस ३.२ सञ्चालन प्रणालीको प्रयोग गरिएको एफफाइभले प्रयोगकर्तालाई सहज प्रयोग अनुभव प्रदान गर्छ ।', 'फोनमा दूई ओटा नानो कार्ड र एउटा टीएफ कार्ड एकै पटक प्रयोग गर्न सकियोस् भन्ने सोचका साथ टि्रपल स्लोट ट्रेको ब्यवस्था गरिएको छ । फोनमा प्रयोग गरिएको ओक्टाकोर सीपीयू प्रोशेसरले कम उर्जा खपत गर्नुका साथै फोनबाट हुने ताप उत्सर्जनमा समेत न्यूनिकरण ल्याउँछ ।', 'यसले फोनको कार्य सम्पादन गतिमा समेत बृद्धि (पूरानो कलर ओएस भर्जनका तुलनामा ४० प्रतिशत कार्य प्रदर्शनीमा बृद्धि) गर्छ ।', 'ओपोले एफफाइभमा कन्टिनुओस अप्टिमाइजिङ प्रविधि सहितको ३ हजार २ सय एमएएच ब्याट्री जडान गरेको छ । यसले उपकरणमा चलिरहेका एप्सको ब्यवस्थापन गरी प्रयोगकर्तालाई निरन्तर १२ घण्टासम्म सहज तरिकाले फोन चलाउने सुविधा उपलब्ध गराउँछ (प्रत्यक्ष परिक्षणमा देखिएको नतिजा) ।', 'अन्य पृथक फिचर्स', 'ओपो एफफाइभमा गेमर्सका लागि गेम एक्सिलिरेशन फिचर्सपनि समाहित गरिएको छ । यसले फोनमा गेम खेल्दा स्मूथ सञ्चालन गर्ने कार्यमा सघाउनुका साथै गेम खेलिरहेको अवस्थामा फोन कल लगायत कारणले हुने डिस्टरबेन्स समेत न्यूनिकरण गर्न सघाउँछ । खेल खेलिरहेको अवस्थामा डिस्टरबेन्स नहोस् भन्ने सोचका साथ फोन आएको जानकारी ब्यानरका रुपमा प्रस्तुत हुन्छ ।', 'फोनमा ब्लूटूथका तुलनामा १ सय गुणा तिब्र गति क्षमता सहितको ओ-सेयर फाइल सेयरिङ प्रविधि उपलब्ध गरिएको छ । यसका सहायताबाट ३ एमबी क्षमताका ८ देखि १० ओटा तस्विरहरु एकै सेकेण्डमा ट्रान्सफर हुन्छन् ।', 'त्यसैगरी प्रयोगकर्तालाई थप सहजता तथा सुविधा दिने सोचका साथ फोनमा स्प्लीट स्कीन फिचरपनि उपलब्ध गरिएको छ । यसले प्रयोगकर्तालाई च्याट गर्ने, गीत सुन्ने, सामाजिक सञ्जाल सर्फ गर्ने लगायत मल्टि-टास्किङ सहज रुपमा गर्न सघाउँछ ।', '']"
एउटै मोवाइलमा चारवटा क्यामेराः हुवावेले ल्यायो अविश्वसनीय स्मार्टफोन,"['२९ कात्तिक, काठमाडौं । लोकप्रिय ब्राण्ड हुवावेले पछिल्लो प्रविधियुक्त फोन सेट नेपाली बजारमा भित्र्याएको छ । यसले भर्खरै नेपाल भित्र्याएको हुवावे नोभा २-आई स्मार्टफोन सेटमा फ्रन्ट तथा ब्याक गरी ड्युअल लेन्सयुक्त ४ वटा क्यामेरा लगायत अन्य बिबिध सुविधा रहेका छन् ।', 'हुवावेको नेपालस्थित आधिकारिक बिक्रेता कल मोविलिटी प्रालिद्वारा बिक्री बितरणमा ल्याइने हुवावे नोभा २-आई अहिलेसम्म कै अत्याधुनिक र बढी सुविधायुक्त रहेको कम्पनीले जनाएको छ ।', 'निक्कै आकर्षक देखिने यि सेटहरु सुविधाका दृष्टिले पनि उत्तिकै अगाडि छन् । हुवावे नोभा २-आई स्मार्टफोनमाउच्च गुणस्तरीय प्रबिधियुक्त ५.९ इन्चको फुलभ्यु डिस्प्ले, ८३ प्रतिशत\xa0स्क्रीन\xa0तथा सफा र उज्ज्याला तस्विर हेर्नका लागी १८ः९ वाइड स्क्रीन लगायतका सुबिधा उपलब्ध छन् ।', 'हुवाईका प्रवक्ता निर्देशक जोयस ले भनेे ‘हामीले बुझेका छौं आजका ग्राहकहरुको आवश्यकता के हो भनेर , त्यसैले हामीले सृजना गरेका छौं एक यस्तो यन्त्र जसमा अत्याधिक महत्वपूर्ण विशेषताहरु राखिएको छ । हामीले नेपालमा पहिलोपटक चार क्यामेरासहितको स्मार्टफोन ल्याएका छौं, जसको डिजाईनले तपाई विश्वको जहाँ भएपनि तपाईलाई सबैसँग संलग्न हुन सहयोग पुर्\u200dयाउनेछ । हुवाई नोवा २ आई यस्तो आविष्कार हो जसमा अविश्वसनीय प्रदर्शन, स्टाईलिस डिजाईन र चार क्यामेरा सहितको विशेषता रहेका छन् ।’', 'कल मोविलिटिका डाईरेक्टर पुल्कित भिमसरिया भन्छन् “यो चार क्यामरा रहेको स्मार्टफोन एक क्रान्तिकारी सृजना हो । यसको उत्कृष्ट मूल्यको कारणले गर्दा बजारमा यसले अग्रस्थान हाँसिल गर्नेमा म पूर्ण विश्वस्त छु । ”', 'उनले अघि भने-‘हुवाईले सधै आफ्ना ग्राहकहरुसँग निरन्तररुपमा सम्बन्ध रहने प्रतिविश्वास राख्दछ, यसको लागि हुवाईको गुणस्तर सधै अग्रस्थानमा रहनेछ । नेपालमा शुरुवातदेखि नै हामीले हुवाईको गुणस्तरमा कहिल्यै सम्झौता गरेनौ । हामीले विक्रिपश्चात आफ्ना ग्राहकहरुलाई उत्कृष्ट सेवा प्रदान गर्दै आईरहेका छौं, विश्व बजारमा नै हेर्ने हो भने हामी एकदम कम मात्रामा चुकेका छौं । यसका लागि नोभा फोन एक आफैंमा ज्वलन्त उदाहरण हो, यो नेपालमा हुवाईको एक क्रान्तिकारी नयाँ शुरुवात हो ।’', 'चारवटा क्यामेरा एकै पटकमा', 'हुवावे नोभा २-आई स्मार्टफोन सेटमा अगाडि र पछाडि गरी डबल लेन्सका ४ वटा क्यामेरा एकैपटक चलाउन\xa0सकिन्छ । जसको सहयोगले बिरलै कैद गर्न सकिने दृष्यहरु समेत क्यामेरामा कैद गर्न सम्भव छ ।', 'यसको अगाडी रहेको १३ एमपी तथा २ एमपी पि्रमियम सेल्फी क्यामेरापोट्रेट फोटोग्राफीका साथै टुनाइट फ्ल्यास स्टुडियो क्वालिटीको फोटो निकाल्नका लागि उपयुक्त छ । प्रकाशन भएको वा कम प्रकाश भएको स्थानमा समेत यसमा उपलब्ध युनिर्फम लाइटिङ रसफ्ट लाइट्स सेल्फी फ्ल्यासको सहायताले उच्च गुणस्तरीय फोटो खिच्न सकिन्छ ।', 'नोभा २-आईमा रहेको १६ एमपी तथा २ एमपी दुबै लेन्समा पछिल्लो बिशिष्ठ प्रबिधि प्रयोग गरिएको छ, जसले कलात्मक फोटो त खिच्छ नै साथै कम लाइट भएको स्थानमा समेत आकर्षक तस्विर खिच्ने क्षमता राख्छ ।', 'सेटभित्रको १६ एमपीआरजीबी सेन्सरले स-साना दृश्यलाई पनि पूर्ण तरिकाले कैद गर्न सघाउँछ भने २ एमपीआरजीबी लेन्सले गहिराईमा गएर दृश्यहरु समेट्ने काम गर्छ । यसमा भएको क्यामेरामा पोटे्रट मोड, वाइड अर्पेचर मोड र मोसन मोड रहेका छन् ।', 'बनोट कस्तो ?', 'हेर्दा निक्कै आकर्षक देखिने हुवावे नोभा २-आई स्मार्टफोन सेटलाई यसभित्र भएका फिचर्सहरुले झनै बोल्ड बनाएका छन् ।', 'फुलभ्यु स्क्रीन,\xa0फ्रन्ट तथा ब्याक क्यामेरा, फिंगर पि्रन्ट सेन्सर, युएसबी सकेट, सेन्सर फ्ल्यास, उच्च गुणस्तरीय सामाग्री प्रयोग गरिएका बडी पार्टस लगायतका चिजले हुवावे नोभा २-आई स्मार्टफोन सेटलाई लोभ लाग्दो बनाएको छ ।', 'स्मार्ट परफरमेन्सहुवावे नोभा २-आई स्मार्टफोन सेटमा भएको ८ कोर किरिन ६५९ चिपसेट, ४ जिबी र्\u200dयाम, ६४ जिबी रोमले यसलाई अत्याधुनिक मात्र होइन उच्च गुणस्तरीय बनाएको छ । यो सेट एन्ड्रोइड-सेभेन बेस्ड इएमयुआईका कारण छरितो र निक्कै स्मार्ट देखिन्छ ।', 'हुवावे नोभा २-आई मालामो समय सम्म ब्याट्री टिकाउन हुने, फिंगरपि्रन्ट सेन्सरका कारणहरेक पटकको प्रयोगमा केही न केहीनयां सिक्न तथा सुरक्षित र सहज महसुस गर्न सकिने लगायतका सुविधा छन् ।', 'हुवावे नोभा २-आईले असाधारण आवाज र बिभिन्न गेम तथा भिडियो समेत आफ्नो सेटमा उपलब्ध गराएको छ जसले जीवनमा हरेक पललाई स्मरणिय बनाउन सघाउंछन् ।', 'यसै साता देखी नेपाली बजारमा उपलब्ध हुन गइरहेको हुवावे नोभा २-आई ग्राफिट ब्ल्याक तथा प्रेस्टिजियस गोल्ड गरी दुई कलरमा देखापर्नेछ । यो फोनको मूल्य ३३ हजार ९ सय रुपैयाँ तोकिएको छ ।', 'विशेषतासाइज- ७५.२ एमएमहाइट-१५६.२ एमएमडेप्थ-७.५ एमएमडिस्प्ले-५.९ इन्चस्त्रिmनपिपिएल- ४०७प्रोसेसर-हुवावे किरिन ६५९ ओक्टा-कोरअपरेशन सिस्टम- एन्ड्रोइड ७.० तथाइएमयुआई ५.१क्यामेरा- प|mण्ट क्यामेरा १३ एमपीतथा २ एमपीविथसेल्फी टुनाईट फ्ल्यास।ब्याट्री- ३३४० एमएएचचार्जिङ टाइम- १५० मिनेटटकिङ टाइम- २० घण्टासम्मस्ट्याण्डबाइ टाइम- ५५० घण्टासम्म']"
वैज्ञानिकले बनाए कार्बनडाइअक्साइड सोस्ने मेसिन,"['', 'स्विस वैज्ञानिकहरुले यस्तो प्रविधिको विकास गरेका छन् जसले वायुमण्डलमा रहेको कार्वनडाइअक्साइड सोस्न सक्दछ ।', 'वायुमण्डलमा कार्वनडाइअक्साइडको मात्रा उच्च हुँदा हरितगृह प्रभाव बढेको र जलवायु परिवर्तन भएको परिप्रेक्ष्यमा कार्वनडाइअक्साइड सोस्ने प्रविधिको विकास हुनुलाई यस दिशामा क्रान्तिकारी उपलब्धी मानिएको छ ।', 'के हो यो प्रविधि ?', 'जूरिचको बाहिरी इलाकास्थित हिनविल रिसाइक्लिंग केन्द्रको बाहिर १८ वटा विशाल पंखा भएको मेसिन जडान गरिएको छ । हरेक पंखा एउटा वासिङ मेसिनको आकारका छन् ।', 'यी पंखाले आसपासको हावालाई आफुतर्फ खिच्दछन् । पंखालको भित्री भागमा रहेको रसायनको पत्रयुत्तः फिल्टरले कार्वनडाइअक्साइडलाई सोसेर लिन्छ । जब यो फिल्टर १ सय डिग्री सेल्सियस सम्म तातो हुन्छ तब शुद्ध कार्वनडाइअक्साइडलाई एकत्रित गर्दछ ।', 'यो प्रविधिलाई डाइरेक्ट एयर क्याप्चर सिस्टमको नाम दिइएको छ । स्विस कम्पनी क्याइमवक्र्सले यो तयार गरेको हो ।', 'यो मेसिनले एक वर्षमा वायुमण्डलको ९ सय टन कार्वनडाइअक्साइडलाई सोस्न सक्दछ । कम्पनीले उक्त कार्वनडाइअक्साइडलाई ६ सय डलर प्रतिटनको मूल्यमा तरकारी उत्पादकलाई बेच्दछन् । वास्तवमा शुद्ध कार्वनडाइअक्साइड माछादेखि लिएर कंक्रिट बनाउन, कार सिट देखि लिएर टुथपेष्ट बनाउन तथा तेल उत्खनन देखि लिएर इडिजेल बनाउने लगायतमा प्रयोग गरिन्छ ।', 'अमेरिकामा त कार्वनडाइअक्साइडको व्यापारा निकै फैलिरहेको छ ।', 'कति व्यवहारिक ?', 'क्लाइमवक्र्सका सहसंस्थापक इयान वर्जबेकरका अनुसार पहिलोपटक कार्वनडाइअक्साइडलाई व्यवसायिक रुपमा बेचिएको छ र यस्तो प्रकारको यो पहिलो प्रयास हो ।', 'उनी भन्छन्, ‘यो अहिले महंगो प्रविधि हो र हामीले लागतलाई प्रतिटन १ सय डलसम्म झार्ने कोसिस गरिरहेका छौँ । यो प्रविधिलाई व्यापक बनाएर यसको लागतलाई कम गर्न सकिन्छ ।’', 'सन् २०२५ सम्ममा विश्वको कार्वन उत्सर्जनको एक प्रतिशत हिस्सा वायुमण्डलबाट सोस्ने योजना कम्पनीको रहेको छ । तर यसका लागि यस्ता साढे ७ लाख मेसिन जडान गर्नुपर्दछ र ती मेसिन चलाउनका लागि ठूलो मात्रामा उर्जा खपत हुनेछ ।', 'डाइरेक्ट एयर क्याप्चर प्रणालीमा क्यानडाका अन्य दुई कम्पनीले पनि काम गरिरहेको बताइएको छ ।', 'धेरै ढिलो भैसक्यो', 'यद्यपि विशेषज्ञहरुले यसको व्यवहारिकतामाथि प्रश्न उठाइरहेका छन् । तर कतिपय मानिसहरुका अनुसार वायुमण्डलमा कार्वनडाइअक्साइडको मात्रालाई सिमामा राख्ने मौका विश्वले गुमाइसकेको छ । र, अब यस्तै प्रकारका यन्त्रको आवश्यकता छ।', 'इयान वर्जबेकर भन्छन्, ‘२० वर्ष पहिले कार्वन उत्सर्जन कम गर्ने कुरामा मात्र जोड दिनु सही थियो । तर सन् २०५० सम्म वायुमण्डलबाट १० गिगाटन कार्वनडाइअक्साइड हरेक वर्ष निकाल्नु आवश्यक हुनेछ ।’', 'वायुमण्डलमा कार्वनडाइअक्साइको मात्रा ०.०४ प्रतिशत छ । तर औद्योगिक युग सुरु हुनुअघि भन्दा अहिले वायुमण्डलमा कार्वनडाइअक्साइडको घनत्व तिव्र रुपमा बढिरहेको वैज्ञानिकहरुले बताएका छन् ।']"
१८ देशको चुनावमा ह्याक भएको खुलासा,"['', '', 'गत वर्ष विश्वका विभिन्न १८ देशमा भएका आम चुनावको नतिजा ह्याक भएको खुलासा भएको छ ।', 'फ्रिडम हाउस नामक एक स्वतन्त्र वाचडग संस्थाले गरेको अनुसन्धानले अनलाइन कुप्रचार तथा ह्याकिङबाट गत वर्ष विभिन्न १८ देशका चुनाव प्रभावित भएको देखाएको छ ।', 'सरकार, ह्याकिङ सफ्टवेयर अर्थात् बट्स तथा विचार निर्माताहरुबाट अनलाइन डिस्कोर्स कसरी प्रभावित हुन्छ भन्ने विषयमा संस्थाले अध्ययन गरेको छ ।', 'अध्यननका क्रममा विभिन्न ३० देशका सरकारहरुले विपक्षीलाई धरासायी बनाउनका लागि सक्रिय रुपमा सोसल मिडियाको प्रयोग गर्ने गरेको पाइएको छ ।', 'प्रयोगकर्तालाई फेक न्यूज पहिचान गर्ने विषयमा सुसूचित गर्ने र प्रविधि कम्पनीहरुले आफ्नो नेटवर्क दह्रिलो बनाउने हो भने यस्तो अनलाइन म्यानिपुलेसन कम गर्न सकिने शोधकर्ताको निष्कर्ष छ ।', 'खराब असर', 'विश्वका ८७ प्रतिशत इन्टरनेट प्रयोगकर्ता रहेका विभिन्न ६५ वटा देशहरुमा अध्ययन गरिएको थियो ।', 'अध्ययन अनुसार नागरिकले अनलाइन गर्ने काम तथा शेयर गर्ने कुराहरुमा सरकारहरुले नियन्त्रण बढाइरहँदा नागरिकको अनलाइन स्वतन्त्रता घट्दै गएको छ । अनलाइन बहसलाई प्रभावित पार्न विभिन्न विधिहरुको प्रयोग हुने गरेको पाइएको छ, जसमा-', 'यसबाहेक फायरवाल्स, कन्टेन्ट फिल्र्ट तथा भिपिएन जस्ता टेक्निकल टूलमा बन्देज लगाउने उच्चस्तरीय प्राविधिक नियन्त्रणका विधि पनि सरकारहरुले प्रयोग गर्ने गरेका छन् ।', 'दमनकारी राज्यका लागि सोसल मिडिया आफ्नो प्रचार गर्ने वा आफ्ना कुरा लाद्ने निकै चल्तीको माध्यम बनेको छ ।', 'शोधकर्ताहरुका अनुसार यस्ता नियन्त्रणका विधिहरु चीन र रुसले सुरुवात गरेका भएपनि यो अहिले विश्वव्यापी बनिसकेको छ ।', 'टर्की, फिलिपिन्स, सिरिया, इथियोपियाजस्ता देशहरुमा इन्टरनेटलाई कब्जामा लिने यस्तो कार्यको प्रयोग बढिरहेको बताइएको छ ।', 'शोधकर्ताहरुका अनुसार अनलाइन कब्ज्ाा गर्ने वा ह्याक गर्ने यस्ता तरिकाहरु नागरिक अधिकार तथा प्रजातन्त्रका लागि गम्भीर असर पार्ने खालका छन् ।', 'बीबीसी']"
सेवाको नाममा ठगिरहेका हुन् त गुगलजस्ता कम्पनीले ?,"['', 'अहिलेको डिजिटल युगमा जब सूचना शक्ति हो भने के गुगललाई अहिले दुनियाको सबैभन्दा शक्तिशाली कम्पनी भन्न सकिएला ?', 'हो, वास्तवमा गुगलसँग विश्वमा अरु कुनैपनि कम्पनीसँग भन्दा धेरै जानकारीहरु छन् र त्यस्ता जानकारीहरुलाई उसले डिजिटलाइज गरेको छ, विश्लेषण गरेको छ र पेश गरेको छ ।', 'सायद तपाइँको बारेमा तपाइँ आफूलाई जति थाहा छ त्यसपछि अरु दोश्रो व्यक्तिलाई भन्दा गुगललाई धेरै जानकारी हुनसक्छ । तपाइँको घरमा कुकुर छ कि छैन ? भन्ने कुरा सायद सरकारलाई थाहा नहोला, तर गुगलले थाहा पाउँछ ।', 'यद्यपि शक्तिसँगै जोडिएर जिम्मेवारी पनि आउँछ । शक्तिशालीसँग अरु सबैको अपेक्षा हुन्छ कि उसले आफ्नो शक्तिको प्रयोग समाजको भलाईका लागि गरोस् ।', 'तर के गुगल, एप्पल, फेसबुक तथा अमेजन जस्ता ठूलो प्रविधि कम्पनीहरु यो मामिलामा खरो उत्रिन सकेका छन् त ?', 'डिजिटल ग्यारेज – समाज सेवा कि स्वार्थसिद्धि ?', 'म गुगलका प्रमुख वित्तीय अधिकृत रुथ पोराटसँग भेट गर्न बेलायतको म्यानचेष्टर गएको थिएँ, जहाँ उनले डिजिटल ग्यारेज खोल्दै थिए ।', 'शहरको बीचमा बनेको डिजिटल ग्यारेमा मानिसहरुलाई बायोडाटा बनाउने, स्प्रेडशिटको प्रयोग गर्ने, वा कुनै व्यापारका लागि अनलाइन मार्केटिङ गर्ने योजना बनाउने जस्ता डिजिटल कौशल सिकाइन्छ । त्यो पनि निशुल्क रुपमा ।', 'रुथ भन्छन्, ‘हामी चाहन्छौँ कि हरेक उमेरका व्यक्तिले डिजिटल युगमा प्राप्त मौकाहरुको भरपूर फाइदा उठाउन सकून् । विश्वको ५० प्रतिशत जनसंख्या आजपनि इन्टरनेटको प्रयोग गर्दैन । बेलायतमा ७५ प्रतिशत कारोबारीहरुको गुनासो एउटै छ, त्यो के भने उनीहरुलाई डिजिटल क्षमतायुक्त कर्मचारी पाउन गाह्रो छ । हामी यस्तोमा उनीहरुलाई सहयोग गर्न चाहन्छौँ ।’', 'रुथको यो सोचको प्रशंशा नहुने कुरा भएन । ग्रेटर म्यनचेष्टरका मेयर एन्डी बर्नहेम पनि यो विचारसँग सहमत छन् । डिजिटल इकोनोमी बनाउने गुगलको प्रयासको उनले प्रसंसा गे । तर यसमा केही स्वार्थ पनि लुकेको छ ।', 'आफ्ना उत्पादनको प्रचार', 'इन्टरनेटमा आफ्नो व्यापारको प्रचार कसरी गर्ने ? डिजिटल ग्यारेजमा रहेको तालिम पुस्तिकामा यो खण्डमा प्रष्ट रुपमा गुगल विज्ञापनको प्रयोग गर्ने विषयमा जानकारी प्रस्तुत गरिएको छ । वास्तवमा गुगलले कम्पनीहरुसँग रकम लिएर उनीहरुका जानकारीहरु गुगल सर्चमा देखाइदिन्छ ।', 'कुनैप्नि कम्पनीका लागि आफ्नो उत्पादनको प्रचार गर्नु स्वभाविकै हो । जब प्रचारको माध्यम खोजिरहेको कम्पनीसँग त्यस्तो प्लाटर्फम उपलब्ध हुन्छ जसमा पूरै विश्वभरका मानिसहरु अनेक जानकारी खोजिरहेका हुन्छन्, तब यो सामान्य कुरा बाध्यता बनिदिन्छ । जब तपाइँले आफुले किन्न चाहेको कुनैपनि चिजका बारेमा गुगलमा जानकारी खोज्नुहुन्छ तब सर्च पेजमा सबैभन्दा माथि मूल्यको तुलना गर्ने विज्ञापन आउँदछ । यो तुलना गुगलले नै गर्दछ ।', 'गुगलमाथि आरोप के लाग्ने गरेको छ भने उसको यस्तो तुलनाबाट ग्राहकको विचारमा असर पर्दछ । गुगलले जे देखाउन चाहेको हुन्छ त्यो सबैभन्दा पहिले तथा माथि देखा पर्दछ र गुगलको प्राथमिकतामा नपरेका वा गुगललाई पैसा तिरेर विज्ञापन नगरेका कम्पनीहरुको जानकारी तल पर्दछ । गुगलको यहीँ विभेदकारी कार्यका कारण ऊमाथि युरोपेली युनियनले २ अर्ब ४० करोड युरो जरिवाना समेत लगाइसकेको छ । जसको विरुद्धमा गुगलले अपिल गरिसकेको छ ।', 'कर छल्ने काइदा', 'हाम्रो जिउने तथा काम गर्ने तरिकामा बदलाव ल्याउने प्रविधि बनाउने र बढाउने मामिलामा गुगल तथा उसको मातृ कम्पनी अल्फाबेटको ठूलो भूमिका छ । आर्टिफिसियल इन्टेलिजेन्स तथा रोबोटिक्सबाट विश्वले ठूलो फाइदा उठाउनेवाला छ तर यसबाट असंख्य मानिसहरु बेरोजगार हुनेछन् ।', 'परिवर्तनको मार्गमा प्रविधि क्षेत्रका अन्य ठूला कम्पनीहरुले पनि आ आफ्नो क्षेत्रबाट भूमिका खेलिरहेका छन् । अमेजनले खुद्रा व्यापारको मुहार नै बदलिदिएको छ । त्यस्तै उबरले ट्याक्सीको व्यवसायमा कायापलट गरिदिएको छ । तर यी कम्पनीहरुमाथि कर छलेको आरोप लाग्ने गरेको छ ।', 'हालै लिक भएको प्याराडाइज पेपरबाट यो तथ्यको खुलासा भएको छ । एप्पल जस्ता केही ठूला कम्पनीहरुले आफ्नो आम्दानीको ठूलो हिस्सा कर छल्नका लागि दुनियाका कर कम लाग्ने देशहरुमा लगेर थुपारेको पाइएको छ । त्यस्तै गुगलले अमेरिका बाहेकका देशबाट गरेको कमाई बर्मुडामा लगेर राख्ने गर्दछ । जहाँ कर्पोरेशन करको दर शून्य छ ।', 'नाफाको रकम कर नलाग्ने ठाउँमा !', 'रुथ पोराट चाहीँ यसो गर्नुलाई कुनै गल्ती ठान्दैनन् । उनी भन्छन्, ‘यो नियम हामीले बनाएका होइनौँ । हामीले त केवल यसको पालना गरिरहेका छौँ । यदि अन्तराष्ट्रिय स्तरमा करको नियममा कुनै परिवर्तन हुन्छ भने हामी त्यसलाई स्वागत गरी पालना गर्दछौँ ।’', 'उनी भन्छन्, ‘हामीले समुदायको सेवा गरिरहेका छौँ भन्ने लाग्छ । डिजिटल ग्यारेज पनि यस्तै एउटा कदम हो । हामीले साना ठूला व्यवसायलाई अघि बढ्न सहयोग गर्दछौँ, जसबाट मानिसहरु रोजगार बन्दछन् र आर्थिक विकास पनि हुन्छ । हामीलाई हाम्रो कामप्रति गर्व छ ।हामीलाई हाम्रो कामप्रति गर्व छ ।’', 'कम्पनीहरु कानूनले तोकेको भन्दा एक रति पनि धेरै कर तिर्न चाहँदैनन् । युरोपेली अधिकारीहरु तथा नेताहरु भने कम्पनीहरुको यस्तो रवैयाप्रति असन्तुष्ट छन् ।', 'फ्रान्सेली राष्ट्रपति इमानुयल म्याक्रोनले यसै सन्दर्भमा हालै निकै कडा प्रतिक्रिया दिँदै प्रविधि कम्पनीहरुलाई आधुनिक समाजका ठग भनेका छन् ।', 'तर प्रविधि कम्पनीहरुलाई थाहा छ की उनीहरुका ग्राहक बफादार छन् । त्यसैले आफुहरुले कुनै गल्ती गरेको जस्तो लाग्दैन उनीहरुलाई ।', '']"
नेपाल आइडलका साथमा ‘ओपो एफ-फाइभ’को फर्स्ट सेल,"['४ मंसिर, काठमाडौं । ओपोले निकै प्रतिक्षारत सेल्फी एक्स्पर्ट एण्ड लिडर, एफफाइभको विक्रि आरम्भ नेपाल आइडलहरुको साथमा गरेको छ ।', 'ओपो एफफाइभ नेपाली बजारमा ब्राण्डकै पहिलो एफएचडी+ फूल स्क्रीन डिस्प्ले मोडल हो । यसमा कम्पनीले अत्याधुनिक एआई ब्यूटी प्रविधि उपलब्ध गराएको छ ।', 'विक्रि आरम्भको शुरुवात ओपोले अहिले चर्चाको शिखरमा रहेका नेपाल आइडल्स बुद्ध लामा, निशान भट्टराइ र प्रताप दासको साथमा गरेको हो । सेल्फी फोटोग्राफीको गुणस्तरलाई नै नयाँ आयाम प्रदान गर्ने दावी गरिएको एफफाइभ मूल्य रु ३३ हजार ९ सय ९०मा देशभरका विक्रि केन्द्र मार्फत उपलब्ध हुने कम्पनीले जानकारी दिएको छ ।', 'बर्षौँको आरएण्डडी पश्चात नेपाली बजारमा सेल्फी फिचरमा आर्टिफिसियल ईन्टेलिजेन्सी सहित सार्वजनिक गरिएको ओपो एफफाइभ नै पहिलो स्मार्टफोन हो । यसले ग्लोबल डाटाबेस अनुसार अनुहारको आकार तथा प्रकारको पहिचान गर्छ ।सेल्फीलाई थप प्राकृतिक र वास्तविक बनाउने सोचका साथ आरएण्डडीको प्रक्रिया दौरान ब्यवसायिक फोटोग्रार्फस तथा मेक-अप आर्टिस्टहरु संग परामर्श लिइ यसको विकास गरिएको हो ।', '‘फस्र्ट सेलका दौरान उपभोक्ताबाट प्राप्त प्रतिक्रियाबाट हामी निकै उत्साहित छौँ । तपाईँहरुको निरन्तर माया, साथ र सहयोगका लागि हामी सदैव आभारी छौँ’, ओपो नेपालका सीईओ बबी झाओले भने , ‘भविष्यमा थप आकर्षक तथा उत्कृष्ट उत्पादन उपलब्ध गराउन यसले हामीले प्रोत्साहित गरेको छ ।’', 'ओपो एफफाइभमा अल्ट्रा सेन्सिटिभ एफ २.० एपर्चर र १/२.८ सेन्सर सहित २० मेगापिक्सेलको फ्रण्ट क्यामेरा उपलब्ध गरिएको छ । दुबै फिचर्सले क्यामेरालाई अधिक सुचना संकलन गर्न तथा कम प्रकाश भएका स्थानमा समेत न्वाइज न्यूनिकरण गरी उत्कृष्ट तस्विर सम्प्रेषण गर्न सघाउँछ ।', 'फ्रण्ट क्यामेरा पोटर््रेट मोडले तस्विरको पृष्ठभुमीमा बोके ईफेक्टको प्रयोग गरी हरेक सेल्फीमा प्रमुख विषयलाई केन्द्रमा राख्दै उत्कृष्ट तथा आकर्षक तस्विर खिच्न सघाउँछ ।', 'त्यसैगरी फोनमा रहेको १६ मेगा पिक्सेल क्षमताको रियर क्यामेराले दिन तथा रात दुबै समयमा उत्कृष्ट तस्विर लिन सघाउने कम्पनीको दावी छ । यसमा रहेको एफ१.८ एपर्चर सहितको ब्याक क्यामेराले उज्यालोमा उत्कृष्ट प्रदर्शनी गर्नुका साथै अध्यारो अवस्थामा समेत गुणस्तरिय तस्विर लिन सघाउँछ ।', 'ओपो एफफाइभ गोल्ड एडिशनको सफल सार्वजनिक पछि ओपो फ्यान्स तथा यूवाहरुलाई आफ्नो चाहना तथा आवश्यकता अनुसार थप छनोटको अवसर प्रदान गर्ने सोचका साथ कम्पनीले आउँदा महिनामा एफफाइभ ६जीबी एडिशन र एफफाइभ योथ एडिशनपनि क्रमिक रुपमा सार्वजनिक गर्ने जानकारी दिएको छ ।']"
अलिबाबाका संस्थापक ज्याक माको नालीबेली : यसरी बने एसियाको सबैभन्दा धनी,"['आफ्ना ४० हजार कर्मचारीको अगाडि विश्वका एकजना चर्चित कम्पनीका मालिक रंगीन कपडामा माइकल ज्याकसनको गीतमा नाच्दछन् ।', 'नृत्य सकिन्छ । हाकिमले आफ्नो नकाब हटाउँछन् र अगाडि बसिरहेका हजारौँ कर्मचारीलाई फ्लाइङ किस दिँदै मुस्कुराउँछन् । यो कुनै कल्पना होइन, यथार्थ हो ।', '४० हजार कर्मचारीको अगाडि नृत्य गर्ने ती मालिक हुन् चीनको मेगा ब्राण्डको रुपमा रहेको इ कमर्श कम्पनी अलिबाबाका संस्थापक तथा मालिक ज्याक मा ।', 'एसियाका सबैभन्दा धनी व्यक्ति', 'सन् २०१७–१८ का लागि भारतले जति बजेट रक्षा क्षेत्रमा छुट्टाएको छ त्यसमा दुई हजार करोड भारु थप्दा मात्र ज्याक मा को सम्पत्ति बराबर पुग्दछ । अर्थात् ज्याक मा को सम्पत्ति झण्डै ४० अर्ब डलर रहेको छ । फोब्र्सको गत अगष्टको रिपोर्ट अनुसार ज्याक एसियाका सबैभन्दा धनी व्यापारी हुन् ।', 'आज सफल ज्याक मा को इ कमर्श कम्पनी अलिवावाको ढोका हजारौँ, लाखौँका लागि खुल्ला छ । तथापि कुनै समय यस्तो थियो जतिबेला ज्याक माका लागि कैयन कम्पनी तथा विश्वविद्यालयहरुले ढोका बन्द गरिदिएका थिए । तब ‘मा’ ले हिम्मतको ‘ज्याक’ लगाएर ती सबै बन्द ढोकाहरु खोलिदिए ।', 'ज्याकको बाल्यकाल', 'सन् १९६४ मा चीनको शिंजियाङ्ग प्रान्तको हंग्झोमा मा यूनको जन्म भयो । ज्याक माका आमाबुवा चिनियाँ नृत्य संस्था पिंगटानका कलाकार थिए । यो एकप्रकारको कथापरक परम्परागत नृत्य देखाउने र सिकाउने संस्था थियो ।', 'बाल्यकालमा ज्याक माको नाम मा यून थियो । उनको नाम परिवर्तन भएर ज्याक मा हुनुको पनि रोचक कहानी छ ।', 'दुब्लो पातलो गाँठीको उनी बाल्यकालमा पढाइमा खासै अब्बल थिएनन्, न त कडा मिजासको नै थिए । तर जब उनीभित्र अंग्रेजी सिक्ने ठूलो रहर थियो । अंग्रेजी भाषा सिक्नका लागि उनले चीनमा आउने पर्यटकको सहयोग लिए । उनले पर्यटकलाई सहर घुमाउँथे र त्यसको बदलामा आफूलाई अंग्रेजी सिकाइदिन अनुरोध गर्दथे । त्यहीँ क्रममा एकजना पर्यटकले नै उनलाई ज्याक नामले बोलाउन थाले । त्यसपछि उनको नाम ज्याक मा भयो । उनले फरर्र अंग्रेजी बोल्ने हुनका लागि निकै मेहेनत गरे । पर्यटकको संगतले उनको अंग्रेजी राम्रो हुँदै गयो । त्यसपछि उनले अंग्रेजी भाषामै स्नातक गर्ने निधो गरे ।', 'अनुवाद केन्द्रदेखि इन्टरनेट सम्मको यात्रा', '', 'ज्याकको अंग्रेजी भाषा यति राम्रो भयो कि उनले भाषा अनुवाद केन्द्र नै खोले । त्यहाँ अंग्रेजीबाट चिनियाँ र चिनियाँबाट अंग्रेजी भाषामा अनुवाद गर्ने काम गरिन्थ्यो । आफ्नो अब्बल अंग्रेजीकै कारणले उनले हंग्झो दियांझी विश्वविद्यालय अंग्रेजी भाषा तथा अन्तराष्ट्रिय व्यापार विषय पढाउन थाले । तर यो त एक झल्को बसिबियाँलो न थियो, अलिबाबा आउन त बाँकी नै थियो ।', 'सन् १९९५–९५ मा ज्याक अमेरिका गए । त्यस समयमा चीनमा इन्टरनेटको खासै बोलवाला थिएन ।', 'आफ्नो पहिलो इन्टरनेट अनुभवका बारेमा बीबीसीसँग कुरा गर्दै ज्याकले भनेका थिए, मेरो साथी स्टुआर्टले मसँग भन्यो कि यो इन्टरनेट हो । यसमा तिमीले जे चाह्यो त्यो कुरा खोज्न सक्दछौ । मलाई अनौठो लाग्यो । त्यसपछि मैले इन्टरनेटमा पहिलोपटक जुन शव्द टाइप गरेँ त्यो बियर शव्द थियो । जब मैले बियर सर्च गरेँ इन्टरनेटमा अमेरिकी, जर्मन आदि बियरबारे जानकारी पाएँ । तर चीनसँग जोडिएका कुनै नतिजा देखिएनन् । त्यो मेरो लागि निकै निरासाको कुरा थियो ।', 'ज्याकको त्यो हैरानीले आउँदा दिनमा कमाल गर्नेवाला थियो ।', 'साथीको पैसाले कम्पनी सुरुवात', 'ज्याकले सन् १९९६ मा चाइना येलो पेजेजको सुरुवात गरे । त्यो बेलासम्म चीनमा सर्वसाधारणको घरसम्म कम्प्युटर पुगेको थिएन । त्यसको तीन वर्षपछि सन् १९९९ मा ज्याक माले आफ्नो अपार्टमेन्टमा आफ्ना १७ जना साथीहरुसँग मिलेर इ कमर्श वेबसाइट अली बाबा सुरु गरे ।', 'कम्पनी खोल्नका लागि चाहिने ६० हजार डलर रकम उनले दक्षिणी चीनका आफ्ना ८० जना साथीहरुसँग् ऋण खोजेर जुटाएका थिए ।', 'अलिबाबाले चीन र बाँकी विश्वका निर्यातकर्तालाई विश्वभरका कम्पनीहरुसँग जोड्दछ । अलिबाबाले ताओबाओ डटकम पनि चलाउँछन् । यो चीनको सबैभन्दा ठूलो सपिङ वेबसाइट हो । अलिबाबाले पेमेन्ट वेबसाइटसम्मै आफ्नो पहुँच विस्तार गरेको छ ।', 'कसरी रह्यो अलिबाबा नाम ?', '', 'यसको पनि रोचक कहानी छ । ज्याक मा सनफ्रान्सिस्कोस्थित एक कफी पसलमा बसिरहेका थिए । त्यहाँ एकजना वेट्रेस आउँछिन् । ज्याकले वेट्रेसलाई सोध्छन् – के तिमी अलिबाबालाई चिन्छौ ? जवाफमा ती कर्मचारीले भन्छिन् – खुल जा सिमसिम ।', 'त्यो सुन्ने बित्तिकै ज्याकले स्वीकृत जनाए । कफी पसलमा भएको यो परीक्षणपश्चात उनले अन्य ३० जना मानिसलाई पनि अलिबाबा चिन्छौ ? भनेर सोधे । जर्मनी, भारत, चीन तथा जापान सबैतिरका मानिसहरु अलिबाबालाई चिन्दा रहेछन् । ज्याक मालाई आफ्नो कम्पनीको नाम प्राप्त भैसकेको थियो । कहानीबाट बाहिर निस्किएर अलीबाबाले एक वेबसाइट कम्पनीको रुप लिइसकेको थियो ।', 'अलिबाबा नामका बारेमा बताउँदै ज्याक मा भन्छन् : अलीबाबा चोर थिएनन् । उनी दयालु थिए र व्यापार कसरी गर्ने भन्ने जानेका थिए । अलिबाबाले गाउँलेहरुलाई सहयोग गरेका थिए ।', 'यसैगरी अलिबाबा कम्पनी पनि सबैका लागि खुलेको छ । जहाँ दुनियाँभरका मानिसहरु कारोबार गर्न सक्दछन् ।', 'ज्याक माका अनुसार उनले अलि मामाको नामबाट पनि कम्पनी दर्ता गरिसकेका छन् । अलिबाबा र अलिमामाका अलावा ज्याक अन्य मोर्चामा पनि डटिरहेका छन् ।', 'ज्याक माले जब अनलाइन पेमेन्ट साइट अली पे सुरु गरे तब मानिसहरुले भन्थे, तिम्रो यो अहिलेसम्म मूर्खतापूर्ण काम हो ।', 'यस्ता मानिसहरुलाई ज्याक माको जवाफ हुन्थ्यो- जबसम्म मानिसहरुले यसलाई प्रयोग गरिरहन्छन् मलाई त्यसको परवाह छैन कि यो मूर्खतापूर्ण काम हो वा होइन ।', 'अहिले ८० करोड मानिसले अली पे प्रयोग गर्ने गरेका छन् ।', 'एक्ला कुमारहरु, सपिङमा लडाइँ', 'भ्यालेन्टाइन्स डे मा प्रेमी जोडीहरुको मिलन भएजस्तै चीनमा एकल दिवस अर्थात् सिंगल डे तडक भडकपूर्ण तरिकाले मनाइन्छ । ११ नोभेम्बरमा एकल दिवस पर्दछ । अर्थात् दोहोरो ११ । यसलाई एन्टी भ्यालेन्टाइन पनि भनिन्छ ।', 'ज्याक मा ले यो तारेखलाई पैसा कमाउनका लागि प्रयोग गरे । ज्याक मा ले सन् २००९ को नोभेम्बर ११ बाट शपिङ डे को प्रचलन सुरु गरे । उक्त सेलमा ग्राहकहरुलाई भारी छुट प्रदान गरिन्छ । चिनियाँहरु शपिङ डेको प्रतीक्षा गर्छन् अलिबाबामा । हरेक वर्ष कम्पनीले यो दिवसमा कमाईको नयाँ रेकर्ड कायम गर्दछ ।', 'एएफपीका अनुसार, सन् २०१७ मा एकल दिवसका अवसरमा अलिबाबाले पुनः अर्को रेकर्ड कायम गर्दै झण्डै २५ अर्ब डलरको व्यापार गर्यो ।', 'अलिबाबाको सम्पतिकाे राज', '', 'इबे वेबसाइटले कम्पनीहरुको लिस्टिङका लागि शुल्क लिने गर्दछ । जबकि अलिबाबाले कुनै शुल्क लिँदैन । वेबसाइटमा आउने विज्ञापनबाटै कम्पनीले कमाई गर्ने गरेको छ । अलिबाबाले ग्राहकहरुलाई कारोबारीसँग जोड्दछ । यसका लागि थोरै कमिसन मात्र लिन्छ । यो पूरै सिस्टम अनलाइन हुन्छ र यसको लागि कुनै भौतिक पूर्वाधारको आवश्यकता पर्दैन ।', 'दुनियाभर फैलिने प्रयास', 'ज्याक माको प्रयास अलिबाबालाई विश्वभर फैलाउने हो । पछिल्ला दिनहरुमा उनी अलिबाबाको विस्तारको सम्भावना खोज्दै विश्वका विभिन्न देशका नेताहरुसँग् भेटघाट गरिरहेका छन् । अमेरिकी राष्ट्रपतिदेखि भारतीय प्रधानमन्त्रीसम्मलाई उनले भेटिसकेका छन् ।', 'यस्तो छ ज्याक माको जीवन', 'ज्याकको व्यक्तित्व नियाल्ने हो भने उनी कहिल्यै पनि हार नमान्ने व्यक्तिको रुपमा चिनिन्छन् । वर्ल्ड इकोनोमिक फोरममा ज्याकले आफ्नो जीवनका केही रहस्यहरु खोलेका छन्ः', '· उनले हार्वार्ड विश्वविद्यालयमा १० पटक आवेदन गरे अध्ययनका लागि । तर उनको आवेदन सधैं अस्वीकृत भयो ।', '· जब केएफसी चीनमा प्रवेश गर्यो तब त्यस कम्पनीमा जागिरका लागि २४ जनाले सुरुमा आवेदन गरे । तीमध्ये २३ जना छनोट भए र छनोट नहुने एकजना उनै ज्याक मा मात्र थिए ।', 'ज्याकको बिजनेस प्लान', 'ज्याकको बिजनेस प्लान के हो ? उनका अनुसार कुनै व्यवसाय सुरु गर्दाको सबैभन्दा राम्रो प्लान भनेकै कुनै पनि प्लान नै नहुनु हो । अहिले बसेर सोँच्नका लागि कुनै फुर्सद नै हुँदैन । त्यसैले होला ज्याक मा आफ्नो कम्पनीको वार्षिक उत्सव कार्यक्रममा सेतो कपालमा कहिले पप गायकको भेषमा त कहिले पप स्टारको लुकमा देखा पर्दछन् ।', 'ज्याकको परिवार', 'पढ्ने बेलादेखि नै साथै रहेकी केथी झांग ज्याककी पत्नी हुन् । उनीहरुका दुईजना सन्तान छन् ।', 'व्यवसायसँगै ज्याक मा मार्शल आर्ट पनि सिकिरहेका छन् । उनको आगामी शर्ट फिल्म GOng shou DAo मा उनको मार्शल आर्ट कला देख्न पाइनेछ ।', 'बीबीसी']"
गुगलको नयाँ एयरबडले ४० भाषामा उल्था गर्न सक्ने,"['सर्च इन्जिन गुगलले ४० वटा भाषामा उल्था गर्ने क्षमता भएको नयाँ एयरफोन बजारमा ल्याउने भएको छ । यसलाई ‘गुगल पिक्सेल बड्स’ नाम दिइएको छ ।', 'नोभेम्बरमै बजारमा आइसक्ने बताइएको यो एयरफोनको मूल्य १ सय ५९ डलर छ । गुगल पिक्सेल बड्सलाई एप्पलको एयरपोड हेडफोनसँग तुलना गर्न सकिन्छ । यसमा एयरपोडभन्दा केही फरक विशेषताहरु छन्, जसमध्ये ४० वटा भाषामा अनुवाद गर्न सक्ने क्षमता प्रमुख हो ।', 'उदाहरणका लागि ‘हेल्प मी स्पिक स्पेनीस’ भनेर वा एउटा बटन थिचेर स्पेनिस भाषामा बोल्न सकिन्छ ।', 'हेडफोनहरुलाई गुगल पिक्सेल २ फोनसँग पेयर गरेपछि मात्र यो सुविधा उपलब्ध हुन सक्छ । यसले मोबाइलको क्षेत्रमा गुगलले कसरी एप्पललाई टक्कर दिन खोज्दैछ भन्ने देखाएको छ । यी एयरफोनहरु गुगलको भ्वाइस एक्टिभेटेड एसिस्टेन्टका रुपमा रहेको गुगल एसिस्टेन्टको उपयोग गर्न सक्षम छन् ।', 'लगानीकर्ताहरुलाई गगुलका प्रमुख कार्यकारी अधिकृत सुन्दर पिचाईले जारी गरेको वक्तव्यमा भनिएको छ, ‘हामीले आफ्नो अनुवाद क्षमतालाई विगत १० वर्षमा भन्दा पछिल्लो एक वर्षमा बढि सुधार गर्न सफल भयौं ।’']"
आइफोन ८ र आइफोन ८ प्लस भोलिदेखि नेपाली बजारमा,"['३० कात्तिक, काठमाडौं । एप्पलको नेपालका लागि आधिकारिक वितरक जेनरेशन नेक्स्ट कम्यूनिकेसन प्रालिले आइफोन ८ तथा आइफोन ८ प्लस भोलि नेपालमा सार्वजनिक गर्ने भएको छ ।', 'आइफोन ८ तथा आइफोन ८ प्लस नेपाली बजारमा ६४ जीबी र २५६ जीबी स्टोरेजमा मात्र उपलब्ध हुनेछ भने गोल्ड, सिल्भर र स्पेस ग्रे कलर अप्सनमा आउनेछ ।', 'सक्कली भ्याट बिल लिन तथा एप्पलका उत्पादनहरुमा १ वर्षको वारेन्टिका लागि ग्राहकलाई आधिकारिक च्यानलहरुबाट मात्र खरिद गर्न कम्पनीले ग्राहकहरुलाई अनुरोध गरेको छ ।', '‘हामी ग्राहकहरुलाई सक्कली बिल मात्र लिन हुन हार्दिक अनुरोध गर्दछौं । हाम्रा आधिकारिक डिलरहरुः इभो स्टोर, ओलीज, फ्यूचर वल्र्ड, आइस्टोर (राइजिङ मल) सिजी स्टोर (नक्साल) क्वालिटी कम्प्यूटर (बिर्तामोड), कम्प्यूटर सेल्स सेन्टर (बुटवल), आरपीएल ग्रुप (बिर्तामोड), न्यू एटुजेट मोवाइल हाउस (नारायणगढ) बाट मात्र खरिद गर्नुहोस्’ कम्पनीले जारी गरेको विज्ञप्तिमा उल्लेख छ ।', 'आईफोन ८ किन्दा जेननेक्स्टको होलोग्राम बक्समा हेर्न पनि आग्रह गरिएको छ । ग्राहकलेे खरिद गरेको एप्पलका उत्पादनहरु आधिकारिक हुन वा होइनन थाहा पाउनका लागि ग्राहकले यो वेबसाइट लिंकमाwww.gnextcom.com/check-service-tagगएर एप्पल आइफोनको सिरियल नम्बर अथवा आईएमईआई नम्बर राखेर जाँच गर्न सक्नेछन् ।', '‘सबै ग्राहकले एप्पलका सक्कली उत्पादनहरुका लागि मात्र रकम खर्च गर्नुहोस् र एप्पल स्ट्याण्डर्ड वारेन्टी प्राप्त गरेर खरिद गर्दा सर्तकता अपनाउनु होस् साथै सुनिश्चित हुनुहोस् भन्ने हाम्रो आग्रह रहेको छ । थुप्रै फोनहरु अनधिकृत रुपमा देश भित्र आयात हुने गरेका छन् र ती उच्च मूल्यका हुन्छन्, तर त्यस्ता फोनहरुको कुनै वारेन्टी हुँदैन र फोन भित्रका विभिन्न पार्टहरु पनि न्यून गुणस्तरका सामाग्रीहरु राखेर फेरिएका हुन्छन्,’ कम्पनीले भनेको छ ।', 'जेनरेशन नेक्स्ट कम्यूनिकेसनले नेपालमा वर्षाैंदेखि बजारमा एप्पलका उत्पादनहरु बिक्री गर्दै आएको छ । यो नेपालमा एप्पलको आइफोन तथा एप्पलका उत्पादनहरु (म्याकबुक्स, आइप्याड, आइम्याक ) को एकमात्र बितरक हो ।']"
अब नियमविपरीत कार्य गर्नेलाई ट्वीटरले कारबाही गर्ने,"['माइक्रोब्लगिङ साइट ट्वीटरले पछिल्लो समयमा आफ्नो भेरिफिकेसन फिचरलाई प्रभावकारी बनाउने विषयमा काम गरिरहेको छ । जसअन्तर्गत उसले भेरिफाइड अकाउन्टहरुको समीक्षा गरिरहेको छ ।', 'भेरिफाइड अकाउन्टहरुमा हुने नियमविपरीतका गतिविधिले ट्वीटरकै बदनाम हुन थालेसँगै ट्वीटर गम्भीर बनेको छ । सोही अनुरुप उसले नियम तोड्ने भेरिफाइड अकाउन्टवालामाथि कारबाही सुरु गरेको छ ।', 'अब यदि कुनै पनि भेरिफाइड ट्वीटर अकाउन्ट होल्डरले आफ्नो अकाउन्टमा ट्वीटरको नियमविपरीतको कार्य गरेमा उसको भेरिफिकेसन ब्याच अर्थात् नीलो चिह्न खोसिनेछ ।', 'ट्वीटरको अफिसियल ह्याण्डल @TwitterSupport\xa0बाट बुधबार गरिएको एक ट्वीटमा यस्तो जानकारी दिइएको छ । जसमा भनिएको छ, ‘हामी भेरिफाइड अकाउन्टहरुको सुरुवाती समीक्षा गरिरहेका छौं । अब ती अकाउन्टहरुबाट भेरिफिकेसन हटाइनेछ, जसले हाम्रो नयाँ गाइडलाइनको पालना गर्दैनन् । हामीले यो प्रणालीको लगातार समीक्षा गर्नेछौं र आवश्यक कदम उठानेछौं । किनकि हामी एक नयाँ प्रोग्रामका विषयमा काम गरिरहेका छौं, जसमाथि हामी गर्व गर्छौं ।’', 'ट्वीटरका अनुसार यदि कोही भेरिफाइड प्रयोगकर्ताले ट्वीटरमा डिस्प्ले नेम वा बायोडाटा बदलेर जानीबुझी ट्वीटरमा मानिसहरुलाई गुमराहमा पार्दछन् वा कसैलाई उत्पीडनका लागि उक्साउँछन् भने उनीहरु कार्बाहीमा पर्नेछन् र उनीहरुको प्रमाणीकरण निलम्बन गरिनेछ ।', 'ट्वीटरले जनरल अकाउन्ट भेरिफिकेसन फिचरलाई हाल स्थगित गरेको समाचार यसअघि नै आइसकेको छ । ट्वीटरले यसअघि एउटा नीति बनाएको थियो जसका माध्यमबाट जो कोहीले पनि आफ्नो अकाउन्ट भेरिफाइ गराउन वा ब्लु टिक लिनका लागि आवेदन गर्न सक्दथे । यसअघि यो केवल सेलिब्रेटी, सरकारी निकाय तथा मिडियासँग आवद्ध मानिसहरुका लागि मात्र उपलब्ध थियो ।', 'सर्वसाधारणले समेत आवेदन दिएर आफ्नो ट्विटर प्रोफाइल भेरिफाइड गराउने फिचरमा गडबडी देखिएको भन्दै ट्ीवटरले त्यो फिचर हाल बन्द गरिसकेको छ । अब यसअघि भेरिफाइड भइसकेका ट्वीटर प्रोफाइलहरुमाथि पनि ट्वीटरले निगरानी बढाउन थालेको छ ।', 'एजेन्सी']"
फेसबुकमा २७ करोड नक्कली अकाउन्ट,"['', 'सन् २०१६ को अमेरिकी राष्ट्रपतिय चुनावमा रुसले गरेको साइबर हस्तक्षेपमा फेसबुकको प्रयोग गरिएको विषयलाई लिएर फेसबुक यसअघि नै छानविनको घेरामा छ । यहीँ बीचमा फेसबुकले आफ्नो अर्को कमजोरी पनि स्विकार गरेको छ ।', 'सोसल मिडिया साइट फेसबुकमा २७ करोड नक्कली अकाउन्ट रहेको कुरा फेसबुकले स्विकार गरेको छ ।', 'द टेलिग्राफमा प्रकाशित एक समाचार अनुसार फेसबुकले हालै आफ्नो त्रैमासिक आयको विवरण सार्वजनिक गरेको छ । जसमा फेसबुकले आफुले यसअघि अनुमान गरेभन्दा १० लाख गुणा धेरै नक्कली अकाउन्ट रहेको कुरा स्विकार गरेको छ ।', 'त्रैमासिक विवरणको रिपोर्ट अनुसार सन् २०१७ को तेश्रो त्रैमासिकका मासिक २ अर्ब १० करोड प्रयोगकर्तामध्ये २ देखि ३ प्रतिशत अकाउन्ट अबान्छित देखिएका छन् ।', 'जबकी अरु १० प्रतिशत अकाउन्ट चाहीँ कुनै खास फेसबुक प्रयोगकर्ताको डुप्लिकेट अकाउन्टको रुपमा रहेका छन् । यसरी आफ्ना मासिक २ अर्ब १० करोड प्रयोगकर्तामध्ये १३ प्रतिशत अर्थात् २७ करोड फेसबुक अकाउन्ट अवैधानिक रहेको फेसबुकको रिपोर्टमा उल्लेख छ ।', 'द वाशिंटन पोष्टको गत महिना प्रकाशित एक रिपोर्ट अनुसार राष्ट्रपति चुनावताका रुसी अपरेटरहरुद्वारा तयार गरिएका वा वितरण गरिएका चुनाव प्रभावित पार्ने खालका सामाग्रीहरु १२ करोड ६० लाख फेसबुक प्रयोगकर्ताको वालमा पुगेका थिए ।', 'यस विषयमा फेसबुकले अमेरिकी विधायकहरुलाई जानकारी गराउने योजना पनि बनाएको समाचारमा उल्लेख छ ।', 'यो संख्या फेसबुकले यसअघि अनुमान गरेभन्दा निकै धेरै हो । यसअघि फेसबुकले १० लाख प्रयोगकर्ताको वालमा मात्र यस्ता विज्ञापन सामाग्रीहरु पुगेको हुनसक्ने दाबी गरेको थियो ।एजेन्सी']"
माइक्रोम्याक्सको एच-२ क्यानभास इन्फिनिटी बजारमा,"['२४ कात्तिक, काठमाडौं । माइक्रोम्याक्सले अत्याधुनिक र क्रान्तिकारी क्यानभास इन्फिनिटी ल्याएको छ । माइक्रोम्याक्सको यो स्मार्टफोनमा १.५ गिगाहर्जको क्वाट कोर कोर्टेक्स ए-५३ क्वाललम एमएसएम ८९१७ स्नाप ड्रागन ५२५ प्रोसेसरद्वारा सञ्चालित छ । यसमा ३ जिबी डीडीआरथ्री र्\u200dयाम पनि छ ।', 'सको र्\u200dयामको अधिक क्षमताका कारण स्मार्टफोन तिब्र र सहज रुपमा प्रयोग गर्न सकिन्छ । फोनमा भएको सेल्फी फ्ल्याससहितको १३ मेगापिक्सलको रेयर क्यामेरा पनि छ ।', 'सेल्फीका लागि १६ मेगापिक्सेलको क्यामेरा राखिएको छ । यसमा ५.७ आईपीएस एलसीडी मल्टिकलर डिस्प्ले छ । म्याक्रेम्याक्स क्यानभास इन्फिनिटीमा ३ जिबी र्\u200dयाम, ३२ जिबी रोम र थप १२८ जिबी एक्पान्डेबल एसडीकार्ड प्रयोग गर्न सकिने भएकाले आफ्ना तस्वीर, डकुमेन्ट, भिडियोहरु स्टोर गर्न स्पेसको कुनै चिन्ता नपर्ने कम्पनीले जनाएको छ ।', 'माइक्रोम्याक्सको यो स्मार्टफोन एन्ड्रोयड ७.१.२ नूगट भर्सनमा उपलब्ध छ, जून एन्ड्रोयडको नयाँ अपरेटिंङ सिस्टम ओरियो ८.० भर्सनमा अपग्रेड गर्न सकिन्छ ।', 'यो फोनमा शक्तिशाली २९०० एमएएचको व्याट्री रहेको छजसले अधिकतम अवधिसम्म प्रयोगकर्ताहरुले भिडियो हेर्न, गेम खेल्न तथा अन्य विभिन्नकार्यहरु गर्न शक्ति प्रदान गर्छ ।', 'फोनमा ५.७ इन्च आईपीएस एलसीडी मल्टिीकलर डिस्प्ले छ । जसको रिजोल्युशन ७२०/१४४० पिक्सेल छ । यसमा प्रोक्सिमिटी, फिंगरपि्रन्ट (रियर मउन्टेड) सेन्सर, फोरजी तथा ओटिजी सपोर्ट र ब्लूटूथ रहेको छ ।', 'माइक्रोम्याक्सको उत्कृष्ट पि्रमियम स्मार्टफोनहरु मध्येको एक, बहुप्रतिक्षित स्मार्टफोन क्यानभास इन्फिनिटी स्मार्टफोन एन्ड्रोयड ७.१.२ नूगट भर्सनमा उपलब्ध छ ।', 'यो स्मार्टफोन पि्रमियम मूल्य दर रु. १८ हजार ५ सय मात्र तिरेर आफ्नो बनाउन सकिन्छ । यो स्मार्टफोन बजारमा आएका अन्य स्मार्टफोनहरु भन्दा उत्कृष्ट फोन मध्येमा पर्दछ, जसले कुनै पनि समयमा कार्य दक्षतामा कमी आउन दिँदैन ।', 'माइक्रोम्याक्स क्यानभास इन्फिनिटी स्मार्टफोनका ग्राहकहरुले फोनको खरिदमा एउटा पारदर्शी कभर निशुल्क प्राप्त गर्ने कम्पनीले जनाएको छ ।', 'माइक्रोम्याक्सले आफूलाई उत्कृष्ट ब्राण्डको रुपमा स्थापित गर्दै आएको छ । माइक्रोम्याक्स कतबतभ-या-तजभ-बचत र बजेट अनुकुल फोनको लागि प्रसिद्ध छ ।', 'माइक्रोम्याक्सले सधैं उत्कृष्टताका साथ आफ्नो ग्राहकहरुलाई खुसी राखेको छ । सन् २०१२मा विश्वभर माइक्रोम्याक्स क्यानभास २५० हजारभन्दा बढी सेटहरु बिक्र्री भएर रेकर्ड कायम गरेको थियो ।', '']"
सुस्त टेलिकमः मुख्य शहरमा ‘फोरजी’ पुग्न अझै एक वर्ष !,"['२१ कात्तिक, काठमाडौं । नेपाल टेलिकमले काठमाडौं र पोखरामा फोरजी (एलटीई) सेवा सरुवात गरेको एक वर्ष बित्न लाग्यो । टेलिकमभन्दा ५ महिनापछि फोरजी सेवा थालेको निजी सेवा प्रदायक एनसेलले देशभरका १९ शहरमा विस्तार गरीसक्यो । तर, टेलिकम अन्य शहरमा फोर-जी सेवा पुर्\u200dयाउन एक वर्ष लाग्ने बताउँछ ।', 'टेकिलम तीव्र गतिको इन्टरनेटमा आधारित सेवा विस्तारमा आक्रमक देखिएको छैन । उसको सुस्तताले फोर-जी सेवा लिन आतुर टेलिकमका लाखौं उपभोक्ता थ्री-जीमै सीमित हुनुपर्ने बाध्यतामा छन् ।', 'सबै मुख्य शहरका एनसेल प्रयोगकर्ताले फोरजी चलाउन पाइसके । तर, सरकारी कम्पनीका सेवाग्राही भने अझै एकवर्षसम्म पनि फोर-जी चलाउनबाट बञ्चित हुने अवस्था छ ।', '१० महिनापछि प्रक्रिया सुरु', 'टेलिकमले सेवा सुरुवात गरेको साढे १० महिनापछि काठमाडौं र पोखराबाहिरका शहरमा फोरजी विस्तार गर्न ‘कोर इक्विपमेन्ट’का लागि टेण्डर आह्वान गरेको छ ।', 'उसले अझै टावरसम्बद्ध नेटवर्क इक्विपमेन्ट र उपकरण जडानको ठेक्का अझै पनि आह्वान गरेको छैन । टेकिलमकी प्रवक्ता प्रतिभा वैद्य टेलिकमलाई अन्य स्थानमा सेवा लैजान एकवर्ष लाग्ने स्वीकार्छिन् ।', '‘अब नेटवर्क इक्विमेन्टको लागि ठेक्का लगाउँछौं,’ प्रवक्ता वैद्यले भनिन्,’अबको एक वर्षभित्र हामी देशका धेरै स्थानमा एलटीई सेवा पुर्\u200dयाउँछौं ।’', 'टेलिकम फोरजी सेवा विस्तारमा ढिलाई भएको स्वीकार्छ । तर, ऊसँग त्यसको बाहना पनि छ ।', '‘हाम्रो खरिद प्रक्रिया निजी कम्पनीको जस्तो सजिलो छैन । हामीले धेरै कागजात मिलाउनुपर्छ,’ वैद्यले भनिन्,’हामी विस्तारको योजनाअनुसार सुरुदेखि नै गृहकार्य गरिरहेका थियौं । बल्ल पहिलो टेण्डर गरेका छौं ।’', 'अहिले पोखरा र काठमाडौंमा टेलिकमका ५ लाख फोर-जी इन्टरनेट प्रयोगकर्ता छन् । यदि टेलिकमले समयमै सेवा विस्तार गरेको भए यतिबेला यसमा ठूलो प्रयोगर्ताको संख्या थपिने थियो ।', '‘ढिलाई शंकास्पद’', 'फोर-जी तीव्र गतिको डाटा इन्टरनेट भएकाले सेवा विस्तार नभएका शहरहरुमा टेलिकमका सेवाग्राही अझै पनि चासोकासाथ यसलाई कुरिरहेका छन् ।', 'समयमै सेवा विस्तार गर्न सकेको भए टेलिकमको डाटा उपयोगको दर पनि बढ्ने थियो । त्यसले टेलिकमको नाफामा पनि सकारात्मक प्रभाव छाड्न सक्थ्यो ।', 'तर, टेकिलमका अधिकारीहरुले फोरजीसेवा विस्तारमा किन ढिलाइ गरे भन्ने प्रश्न भने उब्जिएको छ ।', 'नेपाल टेलिकमले\xa0 गत पुस १७ गतेबाट फोरजी सेवा थालेपछि कम्पनीको डाटा खपत बढेको छ । पहिलेको तुलनामा टेलिकमको डाटा खपतदर ७० प्रतिशत बढेको टेलिकमले जनाएको छ ।', 'फोरजीको प्रभावकारिता र फाइदाबारे राम्रो जानकार हुँदा-हुँदै प्रक्रियाको जटिलाताकै कारण देखाएर सेवा विस्तारमा गरिएको ढिलाई शंकास्पद भएको मोफसलका टेकिलम प्रयोगकर्ता बताउँछन् ।', '‘निजी कम्पनीले फटाफट सेवा ल्यायो । तर, टेलिकमको अत्तोपत्तत्त छैन,’ हेटौंडाका सविन तिमल्सिना भन्छन्,’निजीलाई मोटाउन दिन यसो मिलेमतोमै गरिएको हो भन्ने सुनिन्छ । उसको काम गराई पनि त्यस्तै देखिन्छ ।’', 'नोक्सानी टेकिलमलाई', 'उता निजी क्षेत्रको मोबाइल सेवा प्रदायक कम्पनी एनसेलका ग्राहकहरुले गर्ने प्रतिग्राहक डाटा खपत एक वर्षमा २ गुणाभन्दा बढीले वृद्धि भएको छ ।', 'एनसेलको माउ कम्पनी आजियाटाले सार्वजनिक गरेको सन् २०१७ को दोस्रो त्रैमासिकको प्रतिवेदनअनुसार प्रतिग्राहक प्रतिमहिना डाटा खपत ३४१ एमबी पुगेको छ ।', 'गतवर्ष सोही अवधिको तुलनामा यो दोब्बरभन्दा बढीले वृद्धि हो । गतवर्ष सोही अवधिमा प्रतिग्राहक प्रतिमहिना डाटा खपत १६० एमबी रहेको थियो । पछिल्लो समयमा डाटा खपत बढ्नुको प्रमुख कारण फोरजी सेवा रहेको प्रतिवेदनमा उल्लेख छ ।फोर-जीकै कारण टेलिकमको पनि डाटा खपतदर ह्वात्तै बढेको छ । तर, तत्कालै सेवा विस्तार गनुपर्ने मुख्य शहरमै फोर-जी नपुग्दा टेलिकमलाई ठूलो नोक्सानी भने भएको छ ।', 'एनसेलले पहिलो चरणमा काठमाडौं उपत्यका (नगरकोटसहित), बनेपा र धुलिखेलमा फोरजी सेवा सञ्चालनमा ल्याएको थियो त्यसपछि सेवा विस्तार गर्दै हाल पूर्वदेखि पश्चिमसम्म देशका विभिन्न १९ शहरमा फोरजी सेवा प्रदान गर्दै आएको छ ।', 'एनसेलले सन् २०१८ को अन्त्यसम्ममा देशको ४० शहरहरुमा फोरजी सेवा पुर्\u200dयाउने लक्ष्य सहित नेटवर्क परिक्षण लगायतका कामहरु गरिरहेको जनाएको छ ।', 'त्यसैगरी कम्पनीले डिजिटल नेपाल निर्माणमा योगदान पुर्\u200dयाउन इन्टरनेट पूर्वाधारमा ३० अर्ब लगानी गर्ने र सन् २०१८ भित्रमा दुर्गम र ग्रामीण क्षेत्र लक्ष्य गर्दै थि्रजी सेवा देशको कुल जनसंख्याको ६० प्रतिशतमा पुर्\u200dयाउने बताउँदै आएको छ ।', 'योजनामै सीमित', 'तर, प्रतिस्पर्धी टेलिकम भने तीव्र गतिमा सेवा विस्तारमा लागेको देखिँदैन । सेवाको सुरुवातको समयमा टेलिकमले एक वर्षभित्र देशभर फोर-जी पुर्\u200dयाउने घोषणा गरेको थियो ।', 'पहिलो चरणमा १५ उपमहानगरपालिकामा विस्तार गर्ने योजना थियो । ३ महानरपालिकासहित १२ वटा उपमहानगरपालिकामा फोर-जी सेवा विस्तार गर्ने गरी तयारी भइरहेको टेलिकम बताउँछ ।', 'बिर्तामोड, धरान, इटहरी, भरतपुर, हेटौंडा, वीरगञ्ज, जनकपुर, विराटनगर, नेपालगञ्ज, बुटवल, धनगढी लगायतका क्षेत्रमा अब फोर-जी विस्तार हुनेछ ।', 'सँगै केही शहरी बस्ती बाक्लो भएका नगरपालिका र गाउँपालिकामा पनि फोर-जी सेवा सुरु गर्ने प्रवक्ता वैद्यले बताइन् ।', 'के हो फोरजी ?', 'फोरजी ‘फोर्थ जेनेरेसन वायरलेस’ अर्थात चौथो पुस्ताको ताररहितको इन्टरनेट डाटा प्रविधि जुन मोबाइल इन्टरनेट प्रबिधिमा सवैभन्दा पछिल्लो प्रविधि हो ।', 'पछिल्लो प्रविधि भएको हुनाले स्वभाविक रुपमा फोरजी थ्रीजीभन्दा तीव्र गतिको हुन्छ । आइटियूको मापदण्ड अनुसार १ सय मेगाबाइट्स प्रति सेकेन्ड (एमबीपीएस) गतिको इन्टरनेटसहितको सेवालाई फोरजी भनिन्छ ।', 'विभिन्न देशमा टेलिकम कम्हपनीरुले १ सय एमबीभन्दा कम क्षमतामै फोरजी सेवाका रुपमा चलाइरहेका छन् । नेपालका सेवा प्रदायकले भने औसत ३५ एमबीपीएसमा फोरजी चलाइरहेका छन् ।', 'फोर-जी सेवामा मोबाइल वेब एक्सेस, आइपी टेलिफोनी, गेमिङ सर्भिस, हाइ डेफिनेसन मोबाइल टिभी, भिडियो कन्फेरेन्सिङ, थ्रीडी टेलिभिजन र क्लाउड कम्प्युटिङ पनि पर्छन्']"
फेसबुकले किन खोजिरहेको छ प्रयोगकर्ताका निर्वस्त्र तस्वीर ?,"['अश्लील तस्वीरको माध्यमबाट बदला लिने कर्तूत अर्थात् रिभेन्ज पोर्न रोक्नका लागि फेसबुकले एक नयाँ विधिको परीक्षण गरिरहेको छ ।', 'उक्त परीक्षणका लागि फेसबुकले आफ्ना प्रयोगकर्ताबाट उनीहरुका निर्वस्त्र तस्वीरको अपेक्षा गर्दछ ।', 'प्रयोगकर्ताले फेसबुकलाई आफ्ना निर्वस्त्र तस्वीर पठाउनु पर्नेछ । उक्त तस्वीरबाट फेसबुकले डिजिटल फिंगरप्रिन्ट बनाउनेछ र त्यसलाई नन कन्सेन्सुअल एक्सप्लिसिट मिडिया अर्थात् कुनै व्यक्तिको इच्छाविपरित लिइएको अभद्र मिडिया सामग्रीको रुपमा मान्नेछ ।', 'यसबाट फेसबुक प्रयोगकर्ता आफ्ना निर्वस्त्र तथा आपत्तिजनक तस्वीरहरु फेसबुकमा सार्वजनिक हुनबाट जोेगिनेछन् । किनकी उक्त फिंगरप्रिन्ट मानकको आधारमा सो व्यक्तिको निर्वस्त्र तस्वीरको पहिचान फेसबुकले गर्नेछ र त्यसलाई फेसबुकमा प्रकाशित हुन प्रतिबन्धित गर्नेछ ।', 'फेसबुकमा मात्र होइन इन्स्टाग्राममा पनि यस्ता तस्वीर पोष्ट गर्न सकिने छैन ।', 'यो प्रविधि फेसबुकले पहिलोपटक अष्ट्रेलियामा सुरु गरेको हो ।', 'अष्ट्रेलिया ब्रोडकास्टिङ कार्पोरेसनका अनुसार अष्ट्रेलियाली सरकारी एजेन्सीसँग फेसबुकले यो विषयमा हातेमालो गरेको छ ता की यस्ता तस्वीरको माध्यमबाट कसैलाई ब्लाकमेल गर्न नसकियोस् ।', 'अष्ट्रेलियामा अब कसैले आफ्ना अश्लील तस्वीरहरु फेसबुकमा कसैले कुनैप्नि बेला पोष्ट गर्छकी भन्ने डर हटाउनका लागि अष्ट्रेलियाको इ सेफ्टी आयुक्तसँग सम्पर्क गर्नुपर्नेछ । त्यसपछि प्रयोगकर्तालाई आफ्नो नग्न तस्वीर पठाउन भनिनेछ ।', 'यो प्रक्रिया आफ्नै इमेलमा आफ्नो तस्वीर पठाउनु सरह हुनेछ । यो निकै सुरक्षित हुने आयुक्त जुली इनमेन बताउँछन् ।', 'नग्न तस्वीर प्राप्त हुनासाथ त्यसलाई ह्यास गरिनेछ र त्यसमाथि डिजिटल फिंगरप्रिन्ट हालिनेछ र एक लिंक पनि बनाइनेछ ।', 'ग्रान्टका अनुसार प्रयोगकर्ताले पठाएको नग्न तस्वीर कहीँ पनि स्टोर गरिनेछैन, मात्र लिंक उपलब्ध हुनेछ ।', 'एजेन्सी']"
टेलिकमले लम्ब्यायो आकर्षक डाटा अफर,"['२२\xa0कात्तिक,काठमाडौं । नेपाल टेलिकमले ग्राहकलाई समय समयमा उपलब्ध गराएका विभिन्न प्रमोसनल अफरहरुलाई थप तीन महिनाका लागि निरन्तरता दिएको छ ।', 'उपभोक्ताहरुले अत्यधिक रुपमा रुचाएकाले यी अफरलाई निरन्तरता दिइएको हो । कम्पनीको प्रमोसनल अफर अन्तर्गत उपलब्ध गराइएको यो अफर आगामी माघ २४ गतेसम्म कायम रहनेछ ।', '१. अल टाइम डाटा प्याकेजजिएसएम प्रिपेड', 'पोष्टपेड तथा सिडिएमए प्रिपेड/पोष्टपेड मोबाइलमा अल टाइम डाटा प्याकेज प्रयोग गर्न सकिन्छ । अल टाइम डाटा प्याकेज अन्तर्गत १० रुपैयाँमा तीन दिनसम्म चौबिसै घण्टा उपभोग गर्न पाउने गरी २० एमबी डाटा उपलब्ध गराइएको छ । त्यसैगरी २५ रुपैयाँमा सात दिनसम्म चौबिसै घण्टा उपभोग गर्न पाउने गरी ६० एमबी डाटा उपलब्ध गराइएको छ ।', '५० रुपैयाँमा १५ दिनसम्म चौबिसै घण्टा उपभोग गर्न पाउने गरी १२५ एमबी डाटा, १ सय रुपैयाँमा ३० दिनसम्म चौबिसै घण्टा उपभोग गर्न पाउने गरी ४०० एमबी डाटा, २०० रुपैयाँमा ३० दिनसम्म चौबिसै घण्टा उपभोग गर्न पाउने गरी ८५० एमबी डाटा र ३०० रुपैयाँमा ३० दिनसम्म चौबिसै घण्टा उपभोग गर्न पाउने गरी १५०० एमबी डाटा उपलब्ध गराइएको छ ।', '२. नाइट डाटा प्याकेज', 'जिएसएम प्रिपेड/पोष्टपेड तथा सिडिएमए प्रिपेड/पोष्टपेड मोबाइलमा नाइट डाटा प्याकेज प्रयोग गर्न सकिन्छ । नाइट डाटा प्याकेज अन्तर्गत १५ रुपैयाँमा १५० एमबी डाटा ३ दिन सम्म प्रयोग गर्न सकिने छ । त्यसैगरी ४५ रुपैयाँमा ५०० एमबी डाटा ७ दिन सम्म र ९० रुपैयाँमा १२०० एमबी डाटा १५ दिनसम्म चलाउन पाइने छ । यो वाहेक २०० रुपैयाँमा ३ जीबी डाटा र ३०० रुपैयाँमा ६.५ जीबी डाटा ३० दिनसम्म चलाउन पाइने छ । नाइट डाटा प्याकेज राती १० बजेदेखि बिहान ६ बजेसम्म चलाउन पाइने छ ।', '३. फोरजी डाटा प्याक', 'कम्पनीले जिएसएम प्रिपेड/पोष्टपेड मोबाइलमा पहिले देखि नै उपलब्ध गराइरहेको फोरजी डाटा प्याकलाई पनि निरन्तरता दिएको छ । यस अनुसार ५० रुपैयाँमा २०० एमबी डाटा ७ दिनका लागि र १०० रुपैयाँमा ५०० एमबी डाटा १४ दिनका लागि उपलब्ध हुनेछ । त्यसैगरी २०० रुपैयाँमा १२०० एमबी, ३०० रुपैयाँमा २००० एमबी र ५०० रुपैयाँमा ३६०० एमबी डाटा २८ दिन समयावधिका लागि उपलब्ध हुनेछ । उपरोक्त फोरजी डाटा प्याक फोरजी नेटवर्क भएका स्थानहरुमा फोरजी मोबाइल सेट भएका ग्राहकहरुलाई लक्ष्यित गरी ल्याइएको हो ।', 'तथापि भ्वाइस कल हुँदाको समयमा प्राविधिक रुपमा थ्रिजीमा फलब्याक हुने हुँदा उक्त समयमा प्रयोग गर्न मिल्ने गरी प्रत्येक फोरजी डाटा प्याकमै ३० प्रतिशत डाटा भोल्युम टुजी/थ्रिजी नेटवर्कमा समेत प्रयोग गर्न मिल्ने व्यवस्था गरिएको छ । टुजी/थ्रिजी नेटवर्कमा प्रयोग नभएको अवस्थामा भने फोरजी डाटा प्याकको पुरै भोल्युम फोरजी नेटवर्कमै प्रयोग गर्न सकिने छ ।', '४. नाइट भ्वाइस प्याक', 'नाइट भ्वाइस प्याक अन्तर्गत २५ रुपैयाँमा राती १० बजेदेखि बिहान ६ बजेसम्म २५० मिनेट कल सुविधा सात दिनसम्म उपभोग गर्न पाइने गरी उपलब्ध गराइएको छ ।', '५. सियुजी प्याकेज', 'कम्पनीले पहिले देखि नै उपलब्ध गराउदै आएको सियुजी प्याकेजलाई पनि निरन्तरता दिएको छ । कर्पोरेट ग्रुपका विभिन्न समूहलाई उपयुक्त हुने गरी कर सहित ४ सय, ७ सय, १ हजार, १३ सय र १६ सय रुपैयाँको विभिन्न दरका सियुजी प्याकेजहरु उपलब्ध गराइएको छ । सबैभन्दा सस्तो प्याकेज ४०० रुपैयाँमा उपलब्ध हुनेछ । यस अन्तर्गत सियुजी ग्रुप भन्दा बाहिर कम्पनीकै नेटवर्कमा १५० मिनेट भ्वाइस कल गर्न तथा ३०० एमबी डाटा चलाउन पाइने छ ।', 'त्यसैगरी ७०० रुपैयाँमा ३०० मिनेट भ्वाइस कल गर्न र ८०० एमबी डाटा चलाउन सकिने छ । यो वाहेक १००० रुपैयाँमा ४५० मिनेट भ्वाइस कल गर्न र १५०० एमबी डाटा चलाउन, १३०० रुपैयाँमा ६०० मिनेट भ्वाइस कल गर्न र २१०० एमबी डाटा चलाउन तथा १६०० रुपैयाँमा ७५० मिनेट भ्वाइस कल गर्न र २७०० एमबी डाटा चलाउन पाइने छ ।', 'सबै प्याकेजमा रहेका ग्रुप सदस्यहरु बीचमा भने असीमित भ्वाइस कल गर्न सकिने छ । जिएसएम पोष्टपेड कर्पोरेट ग्राहकहरुलाई लक्ष्यित गरी कम्पनीले यो प्याकेज उपलब्ध गराएको हो । कुनै कर्पोरेट हाउसका कमसेकम १० जना जिएसएम पोष्टपेड प्रयोगकर्ता यो प्याकेजमा सहभागी हुन सक्ने छन् ।', '६. फेसबुक/इन्स्टाग्राम डाटा प्याक', 'फेसबुक/इन्स्टाग्राम डाटा प्याक अन्तर्गत २५ रुपैयाँमा ११० एमबी डाटा ७ दिन र ५० रुपैयाँमा २३० एमबी डाटा १४ दिनका लागि उपलब्ध हुनेछ । त्यसैगरी १०० रुपैयाँमा ५०० एमबी डाटा र २०० रुपैयाँमा ११०० एमबी डाटा २८ दिन समयावधिका लागि उपलब्ध हुनेछ ।', '७. वाउटाइम प्रमोसनल सब्स्क्रिप्सन प्याक', 'जिएसएम मोबाइलमा लाइभ भिडियो स्ट्रिमिङ सेवाका लागि कम्पनीले गत असोज ३ देखि हालसम्म निःशुल्क उपलब्ध गराउदै आएको वाउटाइम एप्समा प्रमोसनल सब्स्क्रिप्सन अफर उपलब्ध गराइएको छ ।', 'अफर अन्तर्गत १ दिनका लागि २४ रुपैयाँ, ७ दिनका लागि ९० रुपैयाँ र ३० दिनका लागि २५० रुपैयाँका विभिन्न सब्स्क्रिप्सन प्याकेज उपलब्ध गराइएको छ । ग्राहकले आफ्नो आवश्यकता अनुसारको प्याकेज खरिद गरी सो एप्समार्फत लाइभ टिभी, मुभी तथा भिडियो हेर्न र एफएम सुन्न सक्ने छन् ।', '८. स्ट्रिमिङ प्याक (युट्युब/टिभी/भिडियो)', 'जिएसएम प्रिपेड/पोष्टपेड मोबाइलका लागि स्ट्रिमिङ प्याक अन्तर्गत युट्युब, टिभी र भिडियो चलाउन सकिने भएको छ । यस अन्तर्गत १०० रुपैयाँमा १ जिबी डाटा भोल्युम प्राप्त हुनेछ ।', 'यो प्याकेज २१ दिनको अवधिसम्म प्रयोग गर्न सकिने छ । त्यसैगरी ६० रुपैयाँमा ५०० एमबी डाटा १४ दिन अवधिका लागि उपलब्ध हुनेछ ।', '९. भ्वाइस प्याक', 'जिएसएम तथा सिडिएमए प्रिपेड÷पोष्टपेड मोबाइलमा कम्पनीकै नेटवर्कभित्र भ्वाइस प्याक अन्तर्गत १० रुपैयाँमा ११ मिनेट भ्वाइस कल प्राप्त हुने व्यवस्था गरिएको छ । यो प्याकेज १ दिनको अवधिसम्म प्रयोग गर्न सकिने व्यवस्था छ । त्यसैगरी २५ रुपैयाँमा ३० मिनेटको प्याकेज ३ दिन अवधिका उपलब्ध छ ।', '५० रुपैयाँमा ५ दिनका लागि ७५ मिनेट, १०० रुपैयाँमा १० दिनका लागि २०० मिनेट, २०० रुपैयाँमा २० दिनका लागि ४२५ मिनेट, ३०० रुपैयाँमा ३० दिनका लागि ६५० मिनेट र ५५० रुपैयाँमा ६० दिनका लागि १२०० मिनेट कल उपलब्ध गराइएको छ । सो कल नेपाल टेलिकमको नेटवर्क भित्रका लागि मात्र उपलब्ध हुनेछ । डाटा र भ्वाइस तथा फोरजी प्याकेज प्राप्त गर्नका लागि ग्राहकले ८ज्ञद्धज्ञछ३ मा डायल गर्नु पर्ने छ ।', '१०. एडिएसएल/एफटिटिएच डाटा प्याक', 'नेपाल टेलिकमले एडिएसएल/एफटिटिएच सेवाका ग्राहकहरुका लागि उपलब्ध गराएको प्रमोसनल अफरलाई पनि निरन्तरता दिएको छ । अफर अन्तर्गत १ एमबिपीएससम्म गतिको एडिएसएल इन्टरनेट कर सहित मासिक रु. १०००।– मा उपलब्ध हुनेछ । त्यसैगरी भोल्युम बेस्ड एडिएसएल अन्तर्गत १५ जीबी डाटा रु. ३००।– मा उपलब्ध हुनेछ ।', 'त्यसैगरी २५ जिबी डाटाको रु. ५००।– र ४० जिबी डाटाको मूल्य रु. ७००।– तोकिएको छ । यी डाटाको गति १ एमबिपीएस सम्म हुनेछ । यी सबै डाटा एक महिनासम्म प्रयोग गर्न सकिने छ । भोल्युम बेस्ड डाटाको लागि कर वाहेक रु. ३००।– र अनलिमिटेड डाटाको लागि रु. २००।– दर्ता शुल्क तोकिएको छ ।', 'यस्तै १० एमबिपीएस गतिको एफटिटिएच प्याकेज अन्तर्गत ३ महिनाका लागि २४० जिबी, ६ महिनाका लागि ५०० जिबी र १२ महिनाका लागि १२०० जिबी डाटा पहिलेकै मूल्यमा प्रयोग गर्न सकिने छ । यी प्याकेजको मूल्य कर बाहेक क्रमशः रु. ५,१६०।–, ९,१२०।– र १८,२४०।– छ । त्यसैगरी १०० एमबिपीएस गतिको प्याकेज अन्तर्गत १२ महिनाका लागि १२०० जिबी डाटा प्रयोग गर्न सकिने छ ।', 'सो प्याकेज कर बाहेक रु. २३,०४०।– मा खरिद गर्न सकिने टेलिकमले जनाएको छ।']"
यी हुन् प्रबिधि जगतका नयाँ अर्बपतिहरु,"['', 'मार्क जुकरबर्ग, जेफ बेजोस र एलोन मस्कको बारेमा तपाईंले पक्कै पनि सुन्नभएको होला । तर, के तपाईंले ऋषि साह, प्याट्रिक कोलिसन, डेभिड जालिक वा लुसी पेङको विषयमा सुन्नुभएको छ ?', 'सम्भवतः छैन होला । तर, जानिराख्नुस पछिल्लो समुहका व्यक्तिहरु पनि प्रविधि क्षेत्रका अर्बपतिहरुको क्लवमा समावेश भइसकेका छन् ।', 'यहाँ हामी अरबपति क्लवका यीनै सदस्यहरु तपाईंलाई चिनाउँदैछौं । फोब्र्स पत्रिकाको वर्गिकरण र ब्ल्मुबर्ग अर्बपति परिसूचकमा यो रिपोर्ट आधारित छ । सुचीलाई साँघुरो बनाउनका लागि विगत तीन वर्षमा सबैभन्दा धेरै धन कमाउनेलाई छनोट गरिएको छ ।', '१. ऋषि शाह', '', 'उमेर- ३१ वर्षखुद सम्पत्ति- ३.६ अर्ब डलरकम्पनी- हेल्थ टेक्नोलोजी र्फम ‘आउटकम हेल्थ’पद- सिइओ', 'एक चिकित्सकका छोरा हुन् ऋषि साह । नर्थवेस्टर्न बिश्वबिद्यालयका ‘ड्रपआउट’ साहले कलेज बिचमै छाडेर श्रद्धा अग्रवालसँग मिलेर आउटकम हेल्थ स्थापना गरे । आउटकम हेल्थले डाक्टरहरुको कार्यालय र अन्य स्वास्थ्य सेवा प्रदायकहरुमा ट्याब्लेट र ठूला टचस्क्रिन उपकरणहरु बिक्रि गरी ती उपकरणमार्फत् बिरामीलाई बिभिन्न रोगबारे जानकारी दिने गर्छ । ५.६ अर्ब डलरको यो कम्पनीमा साहको ८० प्रतिशत सेयर छ । भारतबाट बसाई सरेका चिकित्सक उपेन्द्र साहका छोरा ऋषिले १० बर्षमै झण्डै साढे ३ अर्ब डलर सम्पत्ति जोड्न सफल भएका छन् ।', '२. फ्रान्क वाङ', '', 'उमेर- ३७ वर्षखुद सम्पत्ति- ३.२ अर्ब डलरकम्पनी- चाइनिज ड्रोन उत्पादक ‘डिजेआई टेक्नोलोजी’पोजिसन- संस्थापक, सिइओ', 'वाङको कम्पनी डिजेआई टेक्नोलोजीले ड्रोनहरु उत्पादन गरेर बेच्दै आएको छ । अहिले यो निकै ठूलो व्यवसाय भइसकेको छ । सन् २०१६ र २०२० का बीचमा कम्पनीले रोबोटिक एयरक्राफ्टमा १ अर्ब डलर खर्च गर्नेछ । गत वर्ष डिजेआइले ड्रोन बजारको ७० प्रतिशत हिस्सा कब्जा गरेको थियो ।', 'याङले २००६ मा हङकङ युनिभर्सिटी अफ साइन्स एन्ड टेक्नोलोजिमा रहेको आफ्नो डोर्मबाट डिजेआई सुरु गरेका थिए । उनी सन् २०१७ मा एशियाकै सबैभन्दा कान्छा प्रविधि क्षेत्रका अर्बपति बनेका छन् ।', '३. जान कोउम', '', 'उमेर- ४१ वर्षखुद सम्पत्ति- ९.७ अर्ब डलरकम्पनी- म्यासेजिङ एप ‘ह्वाट्सएप’पद- सिइओ, संस्थापक', 'गरिब परिवारमा जन्मिएका कोउम १६ वर्षको हुँदा आमासँगै युक्रेनबाट क्यालिफोर्नियामा बसाई सरेका थिए । त्यहाँ उनले हाइस्कुलमा कम्प्युटर टेक्नोलोजिको अध्ययन गरे । निकै संघर्ष गरेर हुर्किएका उनले एउटा कम्प्युटर इन्जिनीयरका रुपमा याहुमा जागिर पाए । याहु छोडेपछि उनले दक्षिण अमेरिकामा समय बिताए र जागिरका लागि फेसबुकमा आवेदन दिए, तर छनोट भएनन् । त्यसपछि उनले ब्रायन अक्टोनसँग मिलेर ह्वाट्सएप लन्च गरे ।', 'सन् २०१४ मा ह्वाट्सएपले फेसबुकका सिइओ मार्क जुकरबर्गको ध्यान आकृष्ट गर्\u200dयो । जुकरबर्गले नगद र स्टकको रुपमा २२ अर्ब डलरमा ह्वाट्सएप खरिद गरे । फेसबुकको स्टक मूल्य बढ्यो भने कोउमको पनि खुद सम्पत्ति आकाशियो ।', '४. ब्रायन एक्टोन', 'उमेर- ४५ वर्षखुद सम्पत्ति- ५.७ अर्ब डलरकम्पनी- ह्वाट्सएपपद- सहसंस्थापक', 'एक्टोनको करिअरको ठूलो हिस्सा कोउमसँग जोडिएको छ । याहुमा उनले लामो समय कोउमसँगै काम गरे । त्यसपछि उनीहरु दुवैले याहू छोडेर एक वर्षका लागि दक्षिण अमेरिका भ्रमणमा गए ।', 'दक्षिण अमेरिकाबाट फर्केपछि एक्टोनले फेसबुकमा जागिरका लागि आवेदन दिए तर सफल भएनन् । त्यसपछि उनले कोउमसँग मिलेर ह्वाट्सएपको स्थापना गरे । फेसबुकले सो कम्पनी खरिद गर्दा पनि उनी सँगै गए । तर, गत सेप्टेम्बरमा उनले फेसबुक र ह्वाट्सएप छोडेका छन् र एउटा गैरनाफामुलक संस्था स्थापनामा अघि बढेका छन् ।', '५. एडम नेउमान', '', 'उमेर- ३८ वर्षखुद मूल्य- २.६ अर्ब डलरकम्पनी- कार्यस्थल उपलब्ध गराउने ‘वी वर्क’पद- सिइओ, सह संस्थापक', 'नेउमान सन् २००१ मा इजरायलबाट अमेरिकामा गएका थिए । उनले त्यही बेला लिएको विचारले कालान्तरमा ‘वी वर्क’ को रुप लिन पुग्यो । सुरुमा उनले एउटा घर भाडामा लिएर को-वर्किङ कम्पनी गि्रन डेस्क स्थापना गरे । पछि नोउमान र सह संस्थापक मिगुयल म्याकेलभेइले गि्रन डेस्कको स्वामित्व बेचे र सन् २०१० मा वी वर्क स्थापना गरे । हाल वी वर्कको अमेरिकाभरी ४० शहरमा कार्यालय रहेका छन् । हालै यसको २१ अर्ब डलर मूल्यांकन गरिएको छ ।', '६. डेभिड जालिक', '', 'उमेर- ४३ वर्षखुद सम्पत्ति- २ अर्ब डलरकम्पनी- वित्तीय प्रविधि प्रदायक ‘ग्रिनस्काई’पद- सिइओ, सह संस्थापक', 'अर्का इजरायली नागरिक जालिक ४ वर्षको हुँदा आफ्नो परिवारसँग अलाबमामा सरे । उनी तेज छात्र थिए । १३ वर्षको उमेरमा स्याट कलेजको प्रवेश परिक्षामा सर्वोत्कृष्ट भएका थिए । हाइस्कुल जानुको साटो उनी अउबर्न युनिभर्सिटीमा भर्ना भए ।', 'तर, ग्राजुयट नगरीकन जालिकले अउबर्न छोडे र आफ्नो व्यवसायीक यात्रा सुरु गरे । उनले माइक्रोटेक नामक एउटा कम्प्युटर एसेम्बल गर्ने कम्पनी स्थापना गरे । उनले १९९६ मा माइक्रोटेक विक्री गरे । केही असफल प्रयासहरुपछि उनले ग्रिनस्काई स्थापना गरे जसले घर निर्माण ठेकेदार, स्वास्थ्यसेवा प्रदायक र अन्य साना व्यवसायहरुलाई उनीहरुका ग्राहकको रकम तिर्न सघाउँछ ।', '७. जोन र प्याट्रिक कोलिसन', '', 'उमेरः २७ र २९ वर्षकुल सम्पत्ति- प्रत्येकको १.१ अर्बकम्पनी- अनलाइन पेमेन्ट प्रोसेसर ‘स्ट्राइप’पद- जोन अध्यक्ष र सह संस्थापक, प्याट्रिक सिइओ र सहसंस्थापक', 'कोलिसन दाजुभाई आयरल्याण्डको एउटा सानो गाउँमा जन्मिए । प्याट्रिकले १७ वर्षको उमेरमा सेकेन्डरी स्कुलबाट ग्राजुयसन गरे र एमआइटीमा भर्ना भए । केही वर्षपछि जोनले उनलाई अमेरिकामा पछ्याए र हार्वर्डमा भर्ना भए । सन् २००९ मा उनीहरु दुवैले कलेज छाडे र व्यवसाय सुरु गरे, जसले पछि ‘स्ट्राइप’ को रुप लियो ।', 'आज स्ट्राइपका लिफ्ट, बेस्ट बाई र गुगल जस्ता ग्राहकहरु छन् । सन् २०१६ मा कम्पनीले ९.२ अर्बको मूल्यांकनमा १५ करोड डलर उठायो जसबाट तत्कालै कोलिसन दाजुभाई अर्बपति बन्न पुगे ।', '८. लुसी पेङ', 'उमेर- ४४ वर्षखुद सम्पत्ति- १.१४ अर्ब डलरकम्पनी- मोबाइल भुक्तानी प्रदायक ‘एन्ट फाइनान्सीयल’पद- कार्यकारी अध्यक्ष', 'अलीबाबाका १८ जना कोफाउन्डरमध्ये एक थिइन् पेङ । कम्पनीमा उनी धेरै पदहरुमा आसिन थिइन्, जसमध्ये यसको मोबाइल भुक्तानी सेवा ‘अली पे’की सिइओ पनि । जब अली पे अलिबाबाबाट अलग्गियो र एन्ट फाइनान्सीयलमा रुपान्तरण भयो, पेङ यसको प्रमुख बनिरहिन् ।', 'हालै एन्टको ७४ अर्ब ५० करोड डलर मूल्यांकन गरिएको थियो । पेङ अहिले यसको कार्यकारी अध्यक्ष छिन् । उनी २०१७ को मार्चमा फोब्र्सको अरबपति सुचीमा सामेल भएकी थिइन् ।', '९. सातोसी नाकामोतो', '', 'उमेर- अज्ञातखुद सम्पत्ति- अज्ञातकम्पनी- अज्ञातपद- अज्ञात', 'नाकामोतो उनको नक्कली नाम हुन सक्छ । उनी हुन् बिटक्वाइनका रहस्यमय रचनाकार । उनको वास्तविक पहिचानका बारेमा अनेक अड्कलबाजी भएका छन्, तर, कुनै पनि पुष्टी हुन सकेका छैनन् ।', 'सन् २०१४ मा बिटक्वाइन डेभलपर सर्जियो लर्नरले नाकामोतासँग १० करोड डलर जतिको बिटक्वाइन रहेको अनुमान गरेको थियो । त्यसयता बिटक्वाइनको मूल्य ह्वात्तै बढेकाले नाकामोतोसँग अरबौं डलर बराबरको सम्पत्ति रहेको हुनसक्ने ठानिएको छ ।']"
"बजारमा अायो ‘आइफोन एक्स’, यी हुन् गज्जबका फिचर्स","['महिनौंदेखिको पखाई तथा अड्कलबाजीका बीच एप्पलको बहुप्रतिक्षित आइफोन एक्स शुक्रबारदेखि विश्व बजारमा आइपुगेको छ । उपभोक्ताहरु आइफोन एक्स प्राप्त गर्नका लागि घन्टौंसम्म एप्पल स्टोर बाहिर लाइन लागेका समाचार आइरहेका छन् विभिन्न देशहरुबाट ।', 'एप्पलको आइफोन एक्समा केही यस्ता फिचरहरु छन् जो नितान्त नयाँ हुनुका साथै प्रयोगकर्ताहरुलाई नयाँ अनुभव दिलाउने खालका छन् । आइफोन एक्सका सबैभन्दा उत्कृष्ट ६ फिचर्स यी हुन्:', 'फेस आइडी:आइफोन एक्समा एप्पलले होम बटन हटाएको छ । अब होम बटनको साटो फेस आइडी नामक फेसियल रिकग्निसन प्रविधि प्रयोग गरी प्रयोगकर्ताले फोन अनलक गर्न सक्नेछन् ।', 'एनिमोजी:एप्पलको नयाँ एनिमोजी फिचर अन्तरगत आइफोन प्रयोगकर्ताले आफ्नो मुहार अनुसारको इमोजी तयार पार्न सक्नेछन् । यो साँच्चीकै रोचक हुनेछ । यो एप्पलको मेसेज एपमा प्रि इन्स्टल्ड हुनेछ । यो फिचर यति रोचक हुनेछ की यसले आइफोन प्रयोगकर्तालाई लतमै फसाइदिनेवाला छ ।', '', 'उत्कृष्ट सेल्फी:आइफोन एक्समा १२ मेगापिक्सेलको डुअल मुख्य क्यामरा तथा ७ मेगापिक्सेलको सेल्फी क्यामरा हुनेछ । सेल्फी क्यामरामा पोट्रेट मोड हुनेछ, जसबाट फोटोको ब्याकग्राउण्ड ब्लर गरेर स्टुडियोमै जस्तो उत्कृष्ट सेल्फी खिच्न सकिनेछ ।', 'नयाँ धून:दुनियाका ७० करोड आइफोन प्रयोगकर्ताको आइफोनमा अहिलेसम्म बज्ने क्लासिक मारिम्बा रिङ्गटोन अब दिक्कलाग्दो बनिसक्यो । त्यसैले आइफोन एक्समा नयाँ रिङ्गटोन रहेको छ । यो रिङ्गटोनको नाम हो रेफ्लेक्सन ।', 'भिडियो:आइफोन एक्समा नयाँ ओएलइडी डिस्प्ले रहेको छ । आइफोनका अनुसार यो अहिलेसम्मकै सबैभन्दा उत्कृष्ट ओएलइडी डिस्प्ले हो । जसका कारण आइफोनमा भिडियोहरु निकै उत्कृष्ट गुणस्तरमा देखिनेछन्, चम्किलो तथा सार्प इमेजका साथ । साथै साउण्ड क्वालिटी पनि अब्बल रहेको छ किनकी स्टेरियो स्पिकरहरु ग्लास स्क्रिनको भित्रपट्टि लुकाइएको छ ।', 'अग्मेन्टेड रियालिटी एप:आइफोन एक्समा एआरकिट फिचर रहेको छ । जसका कारण आइफोन एक्स अग्मेन्टेड रियालिटीयुक्त उत्कृष्ट स्मार्टफोन बनेको छ । यो फिचरका कारण प्रयोगकर्ताहरु आफ्नो आइफोनमा विभिन्न भर्चुअल रियालिटी गेमहरुको अनुभव प्राप्त गर्न सक्नेछन् ।', 'एजेन्सी']"
"नोकियाले ल्याउँदैछ निकै सस्तो स्मार्टफोन नोकिया टू, यी हुन् फिचर्स","['लामो समयसम्म मोबाइल फोनको व्यापारबाट टाढा रहेको फिनिस कम्पनीले नोकिया थ्री, नोकिया फाइभ, नोकिया सिक्स र हालै नोकिया एट बजारमा ल्यायो ।', 'योसँगै कम्पनीले अब छिट्टै नै बजारमा एक नयाँ सस्तो फोन ल्याउँदैछ । नोकियाले ल्याउन लागेको बजेट स्मार्टफोनका फिचर्सहरु सार्वजनिक भएका छन् ।', '३१ अक्टोबर अर्थात् मंगलबार नोकियाले भारतमा यो नयाँ स्मार्टफोन सार्वजनिक गर्दैछ ।', 'बेन्चमार्किङ वेबसाइट AnTuTu ले नोकियाको एउटा सस्तो स्मार्टफोनको स्पेशिफिकेसन लिस्ट सार्वजनिक गरेको छ ।', 'समाचार अनुसार,\xa0 नोकियाले ल्याउने नयाँ स्मार्टफोनको नाम नोकिया टू हुनेछ । यसमा क्वालकोम स्नापड्रागन २१२ चिपसेट हुनेछ । यो प्रोसेर अधिकांस इन्ट्री लेभल स्मार्टफोनमा हुने गरेको छ ।', 'यसमा १ जिबी र्याम, ८ जिबी इन्टर्नल मेमोरी हुनेछ । ८ मेगापिक्सेलको ब्याक क्यामराका साथै ५ मेगापिक्सेलको सेल्फी क्यामरा पनि यसमा हुनेछ । नोकिया टूमा ४.७ देखि ५ इन्चको डिस्प्ले हुनेछ ।', 'स्मरणरहोस् नोकिया ब्राण्डको स्वामित्व रहेको एचएमडी ग्लोबलले मंगलबार एक नयाँ स्मार्टफोन लञ्च गर्ने भनी यसअघि नै निम्तो बाँडिसकेको छ । निम्तोमा स्मार्टफोनको नाम चाहिँ खुलाइएको छैन । नयाँ स्मार्टफोनको नाम नोकिया सेभेन, नोकिया नाइन वा नोकिया टू मध्ये एक हुने अड्कल काटिँदै आइएको छ ।', 'एजेन्सी', '']"
अति दुर्गम १० स्थानमा एनटीस्याटमार्फत दूरसञ्चार सेवा,"['२६ कात्तिक, काठमाडौं । नेपाल टेलिकमले दार्चुला, जुम्ला, कालिकोट र हुम्ला जिल्लाका अति दुर्गम १० स्थानमा एनटीस्याटमार्फत दूरसञ्चार सेवा सञ्चालनमा ल्याएको छ ।', 'आगामी प्रदेश सभा र प्रतिनिधि सभाको निर्वाचनको सन्दर्भमा कुनै पनि दूरसञ्चार सेवा नपुगेका ती स्थानहरुमा अविलम्ब सेवा सञ्चालन गर्न नेपाल सरकारबाट समेत निर्देशन भएकाले कम्पनीले ती स्थानहरुमा केही हप्ता अघि देखि सेवा सञ्चालनमा ल्याउन शुरु गरेको थियो । ती मध्ये हुम्ला जिल्लाको चङखेली गाउँपालिकामा कात्तिक २६ गते देखि सेवा सञ्चालनमा ल्याएपश्चात् दशवटै स्थानमा सेवा उपलब्ध भएको छ ।', 'यसरी हालै सेवा सञ्चालनमा ल्याइएका स्थानहरुमा दार्चुला जिल्लाको ब्यास गाउँपालिका, नौगढ गाउँपालिका र अपि हिमाल गाउँपालिका, जुम्ला जिल्लाको कङ्कासुन्दरी गाउँपालिका, कालिकोट जिल्लाको महावै गाउँपालिका र हुम्ला जिल्लाको कडाकोट, चङखेली र खार्पुनाथ गाउँपालिका रहेका छन् ।', 'उल्लिखित गाउँपालिका अन्तर्गत दार्चुलाको हुति, धुलिगढा र खण्डेश्वरी, जुम्लाको बुम्रमादीचौर, कालिकोटको पातामघाट र ओदङखु तथा हुम्लाको मैला, मेघ्पा, खार्पुनाथ र श्रीमस्तामा उपकरण जडान गरिएको छ । ती स्थानहरु अति दुर्गम भएकाले यथाशिघ्र सेवा सञ्चालनका लागि कम्पनीले हेलिकोप्टरको समेत प्रयोग गरी उपकरणहरु ढुवानी गरेको थियो ।', 'नेपाल टेलिकमले दुर्गम हिमाली जिल्लाहरुमा सेवा उपलब्ध गराउनका लागि एनटीस्याट प्रविधिको प्रयोग गरिरहेको छ । अब ती स्थानका जनताले दूरसञ्चार सेवा उपभोग गर्न पाउने छन् भने नेपाल सरकारको कार्य सम्पादनमा समेत सहजता आउनेछ ।']"
अन्तरिक्षमा एक वर्ष बिताउँदा कस्तो हुन्छ ?,"['आफ्नो घर, अझ धर्ती भन्दा पनि निकै टाढा, सुन्दर दृश्यावलीका साथमा अन्तरीक्ष स्टेशनमा एक वर्ष बिताउँदा कस्तो अनुभव होला ?', 'हामी धेरैका लागि यो कुनै काल्पनिक सपना मात्र हो । तर स्कट केलीका लागि भने यो झण्डै एक वर्षको दैनिकी बन्यो ।', 'स्कट केली एक अन्तरीक्षयात्री हुन् जो ३ सय ४० दिन अन्तरीक्षमा बसेर फर्किएका छन् ।', 'आफ्नो अनुभव बीबीसीसँग बताउने क्रममा उनले आफुले अन्तरीक्ष स्टेशनमा बिताएका हरेक दिन आफ्ना लागि एक अविस्मरणीय क्षण बनेर रहेका खुलासा गरे ।', 'केलीका अनुसार अन्तरीक्षमा निकै धेरै काम गर्नुपर्दछ । हरेक दिन बिहानै छ बजे उठ्नुपर्छ । अन्तरीक्ष स्टेशनमा मुख्यरुपमा तीन प्रकारका काम हुने उनी बताउँछन् । कुनै परीक्षण गर्ने, स्पेश स्टेशनको बिग्रिएका हार्डवेयरको मर्मत गर्ने र स्पेश स्टेशनले राम्रोसँग काम गरिरहोस् भनेर यसको समग्र सम्भार गर्ने ।', 'केली भन्छन्, ‘म त्यहाँ कुनै वैज्ञानिक थिइन, विज्ञानको विषय थिएँ । धेरै प्रयोगको सञ्चालक रहेँ । मलाई लाग्छ,\xa0 अबको कैयौँ वर्षपछि जब मैले पछाडि फर्किएर आफूले गरेका प्रयोगहरु हेर्नेछु तब शायद मलाई आफूले हामी अगाडि बढ्नका लागि सहयोगी हुने केही काम गरेको रहेछु भनेर अनुभुत हुनेछ ।’', 'अन्तरीक्षबाट कस्तो देखिन्छ पृथ्वी ?', '', 'केलीका अनुसार अन्तरीक्षबाट पृथ्वी निकै शानदार देखिन्छ । धेरै ठाउँमा पृथ्वी निलो देखिन्छ । उनी भन्छन्- हामी भाग्यमानी हौँ कि हामीलाई बस्नका लागि यस्तो घर प्राप्त भएको छ । तर पृथ्वीका केही ठाउँहरु निकै प्रदुषित देखिन्छन् अन्तरीक्षबाटै । कतिपय ठाउँमा वातावरण निकै बिर्गिएको छ ।', 'केलीका अनुसार अन्तरीक्षबाट पृथ्वी हेर्न पाउने अनुभवले मानिसलाई परिवर्तन गरिदिन्छ । अन्तरीक्षमा रहँदा उनलाई यस्तो अनुभुति भएछ कि आफूले कैयन् कठिनाइको सामना गरेर पनि काम गर्न सक्दो रहेछु ।', 'केली भन्छन्, ‘माथिबाट धर्तीलाई हेर्नुको एक अद्भुत अनुभव हुन्छ । बाहिरबाट यो धर्ति निकै सुन्दर तथा शान्त देखिन्छ । यसले तपार्इंलार्इ आफ्नो ग्रहको स्थितिको बारेमा सोँच्नका लागि बाध्य बनाउँदछ । पृथ्वीप्रति तपाइँको सहानुभुति बढ्दछ ।', '', 'बीबीसी']"
सिद्धार्थ मल्होत्रा बने ओप्पो मोबाइलको नयाँ ब्राण्ड एम्बेसडर,"['', '१५ कात्तिक, काठमाडौं । बिश्वको चौथो ठूलो मोबाइल फोन उत्पादक ओप्पोले भारतीय अभिनेता सिद्धार्थ मल्होत्रालाई आफ्नो नयाँ पुरुष ब्राण्ड एम्बेसेडर घोषणा गरेको छ ।', 'सिद्धार्थ मल्होत्रा लोकपि्रय र चर्चाको शिखरमा अघि बढी रहेका ‘मुभी स्टार’ हुन् । ओपोले लामो समयदेखि चिरपरिचित भारतीय अभिनेत्री तथा चलचित्रकी सुपर स्टार दिपिका पादुकोणसँग महिला एम्बेसेडरका रुपमा सहकार्य गरिरहेको छ ।', 'हाल ओपोले नेपाली बजारमा नयाँ सेल्फी एक्सपर्ट एण्ड लिडर ओपो एफफाइभ सार्वजनिक गर्ने तयारी गरिरहेको छ । ओपो एफ फाइभ यही नोवेम्बर महिनाको मध्यतिर सार्वजनिक हुने अनुमान गरिएको छ । नयाँ फोनका साथै कम्पनीले आफ्नो ट्याग लाइन ‘ओपो क्यामेरा फोन’ बाट ‘ओपो सेल्फी एक्स्पर्ट एण्ड लिडर’का रुपमा स्थापित गर्दैछ ।', 'सार्वजनिक हुने तयारीमा रहेको ओपो एफफाइभको प्रमोशनका लागि कम्पनीले आफ्ना फेसबुक, टि्वटर, ईन्स्टाग्राम लगायत सामाजिक सञ्जालको माध्यमबाट विभिन्न क्याम्पेनको समेत आयोजना गरिरहेको छ । यही क्रममा केही दिन अघि कम्पनीले आफ्ना फ्यान्ससँग अन्तरक्रिया बढाउने सोचका साथ सामाजिक सञ्जालमा ‘गेस दि एम्बेसेडर’ क्याम्पेन सञ्चालन गरेको थियो ।', 'यही क्रममा कात्तिक १२ गते पुरुष एम्बेसेडरको घोषणाका लागि भिडियो पोष्ट गरी सिद्धार्थ मल्होत्रालाई पुरुष ब्राण्ड एम्बेसेडरका रुपमा घोषणा गरेको हो । कम्पनीले आफुद्वारा सञ्चालित ‘गेस दि एम्बेसेडर’ क्याम्पेनका विजेताको रुपमा प्रविना श्रेष्ठको छनोट समेत गरेको छ ।', '']"
नयाँ सेल्फी एक्स्पर्ट ओपो एफ-फाइभ २८ गते नेपालमा सार्वजनिक हुने,"['२२ कात्तिक, काठमाडौं । ओपोले नेपाली बजारमा नयाँ सेल्फी एक्स्पर्ट एफफाइभ भब्य समारोहबीच कात्तिक २८ गते सार्वजनिक गर्ने घोषणा गरेको छ ।', 'काठमाडौंमा आयोजना गरिने उक्त समारोहमा हाल चर्चाको शिखरमा रहेका नेपाल आइडलका उत्कृष्ट तीनको समेत सहभागिता हुने निश्चित भएको छ ।', 'कार्यक्रममा नेपाल आइडलको उपस्थितीका बारेमा कम्पनीले आफ्नो आधिकारिक सामाजिन सञ्जाल मार्फत जानकारी दिएको हो ।', 'आधिकारिक फेसबुक पेज मार्फत नेपाल आइडलका उत्कृष्ट तीनको भिडियो पोष्ट गर्दै कम्पनीले मिति तथा तिनको उपस्थितिका बारेमा जानकारी दिएको हो ।', 'नेपाल आइडलका उत्कृष्ट तीनको सन्देश सहितको उक्त भिडियो मार्फत कम्पनीले सामाजिक सञ्जालमा लाइक तथा सेयर क्याम्पेनको पनि घोषणा गरेको छ ।', 'उक्त भिडियो लाइक तथा सेयर गर्ने मध्यबाट भाग्यशाली तीन जना छनोट गरी कम्पनीले एफफाइभ सार्वजनिक गर्ने समारोहमा सहभागी हुने तथा आकर्षक उपहार जित्ने अवसर समेत प्रदान गर्ने जानकारी दिएको छ । उक्त क्याम्पेन नोवेम्बर ८ देखि १२ सम्म चल्ने छ ।', 'सार्वजनिकको तयारीमा रहेको ओपोको नयाँ फोन एफफाइभ नेपालमा ब्राण्डकै पहिलो फुल स्त्रिmन मोडल हो । साथै यसमा नेपाली सेल्फी प्रेमीलाई विशेष ध्यानमा राखि उद्योगकै पहिलो आर्टिफिसियल ईन्टेलिजेन्सी -एआई) प्रविधि उपलब्ध गरिएको छ ।', 'यसले कम्पनीको ‘दि सेल्फी एक्स्पर्ट एण्ड लिडर’को परिचयलाई थप सुदृढ बनाउनुका साथै सेल्फी मनपराउने यूवा जमातको समग्र मागको सम्बोधन गर्ने आशा गरिएको छ ।', 'एआई ब्यूटी रिकग्निसन प्रविधिः ‘क्याप्चरिङ दि रियल यू’', 'नेपालमा उपस्थित फोन ब्राण्ड मध्य पहिलो पटक ओपोले यस फोन मार्फत सेल्फीका लागि फ्रण्ट क्यामेरामा आर्टिफिसियल ईन्टेलिजेन्सी प्रविधि समाहित गरेको छ ।', 'नयाँ सेल्फी एक्स्पर्टमा अत्याधुनिक एआई ब्यूटी प्रविधि उपलब्ध छ । यसले वैश्विक फोटो डाटाबेस मार्फत आर्टिफिसियल ईन्टेलिजेन्सीको प्रयोग गर्दै सेल्फीलाई अझ आकर्षक बनाउन सघाउने कम्पनीको दावी छ ।', 'ओपोको पहिलो फुल स्क्रीन उपकरण', 'सार्वजनिक हुन लागेको नयाँ उपकरण ओपोकै पहिलो फुल स्त्रिmन एफएचडी डिस्प्ले मोडल हो । यसले फोनको आकार ठूलो नबनाइकनै जीवन्त तथा उत्कृष्ट दृष्यानुभुति दिन्छ । उच्च रिजोल्यूशन क्षमता सहितको स्त्रिmनले उपभोक्तालाई जीवन्त दृष्यानुभुति प्रदान गर्छ ।', 'सार्वजनिक गर्ने तयारीमा रहेको नयाँ सेल्फी एक्स्पर्टमा पछिल्ला उत्पादनका तुलनामा अझ आरामदायी सञ्चालन अनुभुति प्रदान गर्ने सोचका साथ परिस्कृत सञ्चालन प्रणाली उपलब्ध हुनेछ । नेपाली बजारमा नयाँ फोन नोेवेम्बर १५ देखि उपलब्ध हुनेछ ।', '']"
"एप्पललाई पछि पार्दै गुगल बन्यो विश्वकै मूल्यवान ब्राण्ड, यी हुन् टप २५ टेक्नोलोजी ब्राण्ड","['Brand Financeले विश्वका सर्वाधिक मूल्यवान ५ सय ब्राण्डको नयाँ सूची\xa0सार्वजनिक गरेको छ ।', 'बेलायतको भ्यालुएसन तथा स्ट्राटेजी कन्सल्टेन्सी कम्पनी ब्राण्ड फाइनान्सले विश्वका हजारौँ ब्राण्डहरुलाई विभिन्न मापदण्डका आधारमा मूल्यांकन गर्दै वर्षेनी सबैभन्दा मूल्यवान ५ सय ब्राण्डको सूचि सार्वजनिक गर्दछ ।', 'यो वर्षको सूचिमा गुगलले एप्पलको ५ वर्षदेखिको प्रभुत्वलाई तोड्दै विश्वको सर्वाधिक मूल्यवान ब्राण्ड बन्न सफल भएको छ ।', 'गत वर्ष एप्पलको ब्राण्ड भ्यालू १ सय ४५ अर्ब ९० करोड डलरबाट घटेर १०७ अर्ब १० करोडमा झरेपछि गुगल सर्वाधिक मूल्यवान ब्राण्ड बन्न सफल भएको हो । यी हुन् विश्वका सर्वाधिक मूल्यवान २५ टेक्नोलोजी ब्राण्डहरुः', 'गुगलः ब्राण्ड भ्यालू १ खर्ब ९ अर्ब ४७ करोड डलर', 'एप्पलः ब्राण्ड भ्यालू १ खर्ब ७ अर्ब १४ करोड डलर', 'अमेजनः ब्राण्ड भ्यालू १ खर्ब ६ अर्ब ३९ करोड डलर', 'एटी एण्ड टी टेलिकमः ब्राण्ड भ्यालू ८७ अर्ब १ करोड डलर', '', 'माइक्रोसफ्टः ब्राण्ड भ्यालू ७६ अर्ब २६ करोड डलर', 'सामसुङः ब्राण्ड भ्यालू ६६ अर्ब २१ करोड डलर', 'भर्जन टेलिकमः ब्राण्ड भ्यालू ६५ अर्ब ८७ करोड डलर', 'फेसबुकः ब्राण्ड भ्यालू ६१ अर्ब ९९ करोड डलर', 'चाइना मोबाइल टेलिकमः ब्राण्ड भ्यालू ४६ अर्ब ७३ करोड डलर', 'एनटीटी टेलिकमः ब्राण्ड भ्यालू ४० अर्ब ५४ करोड डलर', 'ड्वेच टेलिकमः ब्राण्ड भ्यालू ३६ अर्ब ४३ करोड डलर', 'आइबिएमः ब्राण्ड भ्यालू ३६ अर्ब ११ करोड डलर', 'अलिबाबाः ब्राण्ड भ्यालू ३४ अर्ब ८५ करोड डलर', 'एक्सफिनिटी टेलिकमः ब्राण्ड भ्यालू २६ अर्ब १८ करोड डलर', 'ओरेकलः ब्राण्ड भ्यालू २५ अर्ब ८७ करोड डलर', 'हुवावेः ब्राण्ड भ्यालू २५ अर्ब २३ करोड डलर', 'टेन्सेन्टः ब्राण्ड भ्यालू २२ अर्ब २८ करोड डलर', 'भोडाफोनः ब्राण्ड भ्यालू २१ अर्ब ८३ करोड डलर', 'अरेन्ज टेलिकमः ब्राण्ड भ्यालू २१ अर्ब ५२ करोड डलर', 'सिस्कोः ब्राण्ड भ्यालू २० अर्ब ७३ करोड डलर', 'इन्टेलः ब्राण्ड भ्यालू २० अर्ब ३६ करोड डलर', 'डेलः ब्राण्ड भ्यालू १८ अर्ब १८ करोड डलर', 'चाइना टेलिकमः ब्राण्ड भ्यालू १७ अर्ब ५९ करोड डलर', 'एसेन्चरः ब्राण्ड भ्यालू १७ अर्ब ४६ करोड डलर', 'एयू टेलिकमः ब्राण्ड भ्यालू १६ अर्ब ९१ करोड डलर', 'एजेन्सीको सहयोगमा']"
एप स्टोरमा आतंक मच्चायो नक्कली ह्वाट्सएपले,"['लोकप्रिय मेसेजिङ एप ह्वाट्सएपको नक्कली भर्सन १० लाख भन्दा धेरैले डाउनलोड गरेका छन।', 'गुगल प्ले स्टोरमा देखा परेको नक्कली ह्वाट्सएप त्यहाँबट हटाइनुअघि १० लाख भन्दा धेरै एन्ड्रोइड प्रयोगकर्ताले डाउनलोड गरिसकेका हुन् ।', 'Update WhatsApp Messenger\xa0 नामक उक्त नक्कली ह्वाट्सएपमा विभिन्न विज्ञापन हुनुका साथै त्यसले प्रयोगकर्ताको डिभाइसमा इन्स्टल भैसकेपछि अन्य विभिन्न सफ्टवेयर समेत डाउनलोड गर्न सक्दछ ।', 'नक्कली ह्वाट्सएपका बारेमा समाचार भाइरल बनेसँगै प्ले स्टोरले त्यो एप हटाएको छ ।', 'यो नक्कली एपका निर्माताले यसलाई ठ्याक्कै सक्कली जस्तै गरी प्रस्तुत गरेका थिए र एप डेभलपरको नाममा पनि WhatsApp Incउल्लेख थियो । तर उक्त नाममा रहेको स्पेसको ठाउँमा निकै चलाखीपूर्ण ढंगले स्पेस जस्तै हुने युनिकोड क्यारेक्टरको प्रयोग गरिएको थियो ।', 'यसो गर्दा सामान्य रुपमा हेर्दा फरक छुट्टाउन सकिँदैनथ्यो । सोसल साइट रेडिटका एकजना प्रयोगकर्ताले सबै भन्दा पहिले नक्कली ह्वाट्सएप प्ले स्टोरमा रहेको खुलासा गरेका थिए ।', 'बीबीसी']"
किन महँगो भइरहेका छन् धेरैजसो स्मार्टफोन,"['अहिले स्मार्टफोन बजारमा धेरै महँगा फोनको दबदबा छ । फोन कम्पनीहरुले आफ्ना हाइ इण्ड मोडेल अर्थात् महँगा मोडेलका स्मार्टफोनमा जोड दिइरहेका छन् । यस्ता महँगा स्मार्टफोनको बिक्री पनि गज्जब भैरहेको तथ्यांकले देखाउँछ ।', 'हालै एप्पलले आफ्नो सबैभन्दा महँगो स्मार्टफोन आइफोन एक्स लञ्च गर्यो । एप्पल मात्र होइन, गुगल, सामसुङ, एचटिसीलगायतले पनि पछिल्लो समय आफ्ना हाइ इण्ड प्रिमियम स्मार्टफोन लञ्च गरेका छन् ।', 'अहिले स्मार्टफोनका प्रयोगकर्ताहरु यस्ता बनिसकेका छन् कि टिकाउपना र फिचर्सको मामिलामा कुनै सम्झौता गर्दैनन् र मन परेको स्मार्टफोनका लागि गोजी रित्याउन पछि पर्दैनन् । एक सर्वेक्षण अनुसार स्मार्टफोन प्रयोगकर्तामध्ये ५० प्रतिशत प्रयोगकर्ता स्मार्टफोनको ब्याट्री धेरै टिक्ने हुनुपर्नेमा जोड दिन्छन् ।', 'साथै धेरैको चाहना स्मार्टफोनको स्क्रिन बलियो होस् र सामान्य दुर्घटनामा स्क्रिन नफुटोस् भन्ने हुन्छ ।', 'सेल्फीप्रेमी स्मार्टफोन प्रयोगकर्ताहरुका लागि स्मार्टफोनको क्यामरा पनि सबैभन्दा प्राथमिकताको विषय बन्ने गरेको छ । राम्रो क्यामरा र तीव्र गतिमा स्मार्टफोन चलाउनका लागि चाहिने उच्च क्षमतायुक्त प्रोसेसरका कारण स्मार्टफोन महँगो बनिरहेको छ ।', 'महंगो स्मार्टफोन किनिसकेपछि ग्राहकहरु आफ्नो स्मार्टफोनको सुरक्षाका विषयमा गम्भीर हुनु स्वभाविकै हो । त्यसैले महँगो फोनमा वाटरप्रुफ फिचरको माग उच्च छ ।', '', 'स्मार्टफोनमा थोरैमात्र पनि ओस तथा पानी छिर्नाले यो पूरै बिग्रिने खतरा हुन्छ । त्यसैले स्मार्टफोन वाटरप्रुफ प्रविधियुक्त हुनु प्रयोगकर्ताका लागि सबैभन्दा ढुक्कको कुरा हो । वाटरप्रुफ फिचर धेरै उच्च मूल्यका स्मार्टफोनमा मात्र उपलब्ध छ ।', 'समयसँगै केवल एप्पलका स्मार्टफोन मात्र महँगो भएका होइनन् । आजकल एन्ड्रोइड प्लेटफर्ममा चल्ने प्रिमियम स्मार्टफोनहरुको मूल्यमा पनि उछाल आएको छ । स्मार्टफोन प्रयोगकर्ताहरुले मन फुकाएर खर्च गर्ने बानी र अत्याधुनिक फिचर सहितका स्मार्टफोनको बढ्दो मागका कारण एक पछि अर्को गर्दै महँगा स्मार्टफोनहरु बजारमा आइरहेका हुन् ।', 'एजेन्सी']"
"ट्वीटरमा अक्षरको सीमा दोब्बरले बढ्यो, अब २ सय ८० अक्षरमा ट्वीट गर्न सकिने","['ट्वीटर\xa0 प्रयोगकर्ताले अहिलेसम्म केवल १ सय ४० अक्षरमा आफ्नो कुरा ट्वीट गर्न पाउँथे । तर अब ट्वीटरले ट्वीटमा अक्षरको सीमा २ सय ८० बनाइदिएको छ ।', 'यद्यपि,\xa0 चिनियाँ, जापानी तथा कोरियाली भाषामा लेख्नेहरुका लागि चाहिँ अक्षरको सीमा अहिले पनि १ सय ४० रहनेछ । किनकि यी भाषामा लेख्नका लागि निकै कम अक्षरको आवश्यकता पर्दछ ।', 'कम्पनीका अनुसार अंग्रेजी भाषामा लेखिने नौ प्रतिशत ट्वीटमा अधिकतम सीमा १ सय ४० अक्षरको नै उपयोग नै हुने गरेको छ । मानिसहरुले अक्षरको सीमाका कारण धेरैजसो समय आफ्ना ट्वीट सम्पादन गर्दछन् वा अक्षर नपुगेसँगै ट्वीट नै प्रकाशित गर्दैनन् । तर अक्षरको सीमा बढेसँगै ट्वीटरमा ट्वीट गर्नेहरुको संख्या पनि बढ्ने अनुमान गरिएको छ ।', 'धेरै हप्तादेखिको परिक्षण पश्चात ट्वीटरले आधिकारिक रुपमा अक्षरको सीमा बढाएको हो । ट्वीटरले गत सेप्टेम्बर देखि २ सय ८० अक्षरको ट्वीटको परीक्षण सुरु गरेको थियो ।', 'सन् २००६ मा सुरु हुँदादेखि नै ट्वीटरमा १ सय ४० अक्षरको सीमा रहँदै आएको थियो ।', 'विश्वमा हाल ३३ करोड मासिक सक्रिय ट्वीटर प्रयोगकर्ता रहेका छन् ।', 'एजेन्सी']"
आइफोनमा आफैं बन्छ अर्धनग्न फोटोहरुको फोल्डर !,"['एप्पल फोटोजको एक फिचरले अचानक सोसल मिडिया प्लाटफर्ममा हंगामा मच्चाएको छ । खासगरी महिलाहरु यसलाई लिएर चिन्तित देखिएका छन् ।', 'एप्पलको मेसिन लर्निङ तथा आर्टिफिसियल इन्टेलिजेन्सले आइफोनको फोटो लाइब्रेरी एप ‘फोटोज’ मा तस्वीरहरुको एउटा यस्तो फोल्डर बनाउँदछ जसका कारण महिलाहरुले लज्जित हुनुपरिरहेको छ ।', 'हालै एक जना महिलाले ट्विटरमा एप्पल फोटोज एपको यस्तो फिचरको खुलासा गरिन् । फोटो एपमा brassiere सर्च गर्दा प्रयोगकर्ताले कतिपय अति नै निजी तथा गोप्य तस्वीरहरु देखा परे । यी खास तस्वीरहरु महिला प्रयोगकर्ताले आफ्नो फोनबाट ब्रा, अन्य भित्री वस्त्र तथा बिकिनीमा तस्वीर क्लिक गरेका हुन् ।', 'विश्वभरका महिलाहरुले एप्पल फोटोजको यो फिचरको आलोचना गरिरहेका छन् । यो एप्पलको आर्टिफिसियल इन्टेलिजेन्सको एक सामान्य गल्तीको परिणाम भएको बताइएको छ ।', 'एप्पल\xa0 फोटोजमा प्रयोग गरिएको मेसिन लर्निङले एकैखाले तस्वीरहरुलाई कुनै एक ट्यागको माध्यमबाट एकत्रित गरी वर्गिकरण गर्दछ । यसको मनसाय नै प्रयोगकर्ताले आइफोनको लाइब्रेरीमा सजिलैसँग कुनै खास तस्वीर खोजेर फेला पार्न सकून् भन्ने हो । सोही सिद्धान्त अनुसार फोटोज एपमा दचबककष्भचभ ट्यागमा अर्धनग्न तस्वीर एकत्रित हुन्छन् ।', 'यसबाट एउटा गम्भीर चिन्ता के पैदा भएको छ भने कतै एप्पलले यस्ता तस्वीर लगायतका प्रयोगकर्ताका डाटाहरु एकत्रित गरिरहेको त छैन ? यदि हो भने आइफोन प्रयोगकर्ताको गोपनियता खतरामा पर्न सक्छ । तर एप्पलले धेरै चोटी के प्रष्टिकरण दिइसकेको छ भने उसको सफ्टवेयर फेसियल रिकग्निसन, अब्जेक्ट तथा सन डिटेक्सन केवल एप्पल डिजाइसमा मात्र सिमित हुन्छ र एप्पल कम्पनीले प्रयोगकर्ताका कुनैपनि डाटा आफुसँग राख्दैन । अर्थात आइफोन प्रयोगकर्ताका यस्ता अर्धनग्न तस्वीर लगायतका डाटाहरु सुरक्षित हुन्छन् ।', 'एप्पलले आफ्नो आइओएस टेन यता इमेज रिकग्निसकन आर्टिफिसियल इन्टेलिजेन्सको प्रयोग गर्दै आइरहेको छ । यस्तै खाले वर्गिकरण गुगल फोटोजमा पनि हुने गरेको छ ।', 'एजेन्सी']"
ट्वीटरमा रोकियो अकाउन्ट भेरिफिकेसन,"['माइक्रो ब्लगिङ साइट ट्वीटरले आफ्ना प्रयोगकर्ताको अकाउन्ट भेरिफिकेसन गर्ने फिचरलाई तत्कलका लागि बन्द गरेको छ ।', 'ट्वीटरले हालै एउटा नीति बनाएको थियो, जस अनुसार जो कोहीले पनि आफ्नो अकाउन्टलाई भेरिफाइ गर्ने वा ब्लु टिक लिनका लागि निवेदन दिन सक्थे । यसअघि यो केवल सेलिब्रेटी, सरकारी तथा मिडयासँग सम्बन्धित मानिसहरुका लागि मात्र उपलब्ध थियो ।', 'ट्वीटरका संस्थापक सिइओ ज्याक डर्सीले ट्वीट गर्दै भनेका छन्ः हाम्रा एजेन्टहरुले भेरिफिकेसन पोलिसीलाई अहिलेसम्म सही ढंगले फलो गर्दै आएका छन् । तर केही समय पहिले हामीलाई यो महसुस भयो कि यो प्रक्रियामा केही गडबडी छ, जसलाई ठीक पार्नु जरुरी छ । हामीले यसमा पहिले नै काम गर्नु आवश्यक थियो । तर हामीले ध्यान दिएनौँ र यसमा हाम्रो असमर्थता रह्यो । हामीले यसलाई छिटो भन्दा छिटो ठीक पार्ने काम गरिरहेका छौँ ।', 'वास्तवमा ट्वीटरको भेरिफिकेसन नीतिको विरुद्धमा अमेरिकामा निकै विरोध भएको थियो । एक जनाको ज्यान जानेगरी भर्जिनियामा आयोजित वाइट सुप्रिमेसिस्ट र्यालीका आयोजकको अकाउन्टलाई पनि ब्लू टिक दिने अर्थात् भेरिफाइड गर्ने ट्वीटरको कदमको तिव्र आलोचना भएको थियो ।', 'ट्वीटरले एक विज्ञप्ती जारी गर्दै भनेको छः कुनै पनि अकाउन्टको भेरिफिकेसनको अर्थ त्यस अकाउन्टको पहिचान गरिएको वा उसको आवाजलाई मान्यता दिनु थियो । तर ब्लू टिक दिनु अर्थात् अकाउन्ट भेरिफाइ गर्नुलाई सम्बन्धित अकाउन्टलाई ट्वीटरले नै समर्थन गरेको प्रमाणका रुपमा बुझियो । यो भ्रम हामीले नै पैदा गरेका हौँ र अब यसलाई सच्चाउनु पर्दछ । हामीले यस विषयमा काम पूरा नगरेसम्म अकाउन्ट भेरिफिकेसनलाई रोकिएको छ ।', 'एजेन्सी']"
एमआई ब्रान्डको स्मार्टफोनमा १ वर्षको बीमा पनि,"['२५ कात्तिक, काठमाडौं । नेपालमै मोवाइल क्षेत्रमै पहिलोपटक एमआई ब्रान्डका स्मार्टफोनमा २ वर्षको वारेन्टी भित्राएको वत्सल इम्पेक्सले हालै ग्राहकको मोवाइल प्रतिको सुरक्षालाई मध्यनजर गर्दै १ वर्षको निःशुल्क इन्सुरेन्स ल्याएको छ ।', 'तिहार लगत्तै भित्रिएको बहुप्रतिक्षित एमआईको रेडमी नोट ५ ए परिमार्जित गरी नयाँ सुविधा र प्रविधि थप गर्दै रेडमी नमेट ५ एप्राइम बजारमा ल्याउने तयारी भइरहेको जनाएको छ ।', 'सस्तो मूल्यमा गुणस्तरिय सुविधा रहेको रेडमी नोट ५ ए प्राइममा ३ जिबी र्\u200dयाम र ३२ जिबी रोम, ५.५ इन्चको डिस्प्ले, १६ मेगापिक्सलको क्यामेरा र ३०८० एमएएचको ब्याट्री छ ।', 'यस फोनमा उत्कृष्टताका साथै फोरजी सेवा उपलब्ध रेको कम्पनीले जनाएको छ ।']"
२० मेगापिक्सेलको सेल्फी क्यामेरासहित ओप्पोले ल्यायो एफ ५ स्मार्टफोन,"['नयाँदिल्ली । सेल्फी क्रान्तिको अगुवा ओप्पो स्मार्टफोनले आफ्नो नयाँ फ्ल्यागसिप स्मार्टफोन ‘ओप्पो एफ ५’ भारतमा सार्वजनिक गरेको छ ।', '६ इन्चको फुल एचडी डिस्प्लेसहितको यो फोन डिजाइनमा निकै आर्कषक र सफ्टवेयरमा निकै सुधार गरिएको छ । सेल्फी एक्सपर्ट ओप्पोले यो फोनमा २० मेगापिक्सेलको सेल्फी क्यामेरा दिएको छ, जसमा सेल्फी ब्युटिफिकेसन र सेल्फी आर्टिफिसियल इन्टलिजेन्सको समेत सुविधा छ ।', 'गत वर्ष सार्वजनिक गरिएको एफ ३ को पछिल्लो संस्करणका रुपमा आएको एफ ५ मा डिजाइनमा निकै सुधार गरिएको छ भने सफ्टवेयर र क्यामेरामा पनि निकै सुविधा थप गरिएको छ । यसको पछाडिपट्टीको क्यामेरा १६ मेगापिक्सेल रहेको छ ।', 'मेटल युनिबडीयुक्त ओप्पो एफ ५ कालो र रातो गरी दुई रंगमा उपलब्ध छ । ६ जीबी र्\u200dयाम र ६४ जीबी स्टोरेजको एउटा भेरियन्ट तथा ४ जीबी र्\u200dयाम र ३२ जीबी स्टोरेजको अर्को भेरियन्ट गरी दुई भेरियन्टमा यो फोन उपलब्ध छ ।', 'एन्ड्रोइड नौगाट अपरेटिङ सिस्टमबाट चल्ने यो फोनमा ३२०० मिलि एम्पियरको निकाल्न नमिल्ने ब्याट्री प्रयोग गरिएको छ ।', 'यो फोन नेपालमा कात्तिकको अन्तिममा सार्वजनिक हुने बताइएको छ ।', '']"
भूकम्प्रभावित ५५ स्थानमा टेलिकमको इन्टरनेट सेवा,"['१९ कात्तिक, काठमाडौं । नेपाल टेलिकमले कात्तिक १४ गतेसम्ममा भूकम्प प्रभावित जिल्लाका ५५ स्थानमा इन्टरनेट सेवा सञ्चालनमा ल्याएको छ । वाइम्याक्स, इभिडिओ तथा थ्रीजी प्रविधिमार्फत उक्त सेवा सञ्चालनमा ल्याएको हो ।', 'कम्पनीले भूकम्प प्रभावित सिन्धुपाल्चोकका १२, नुवाकोटका २६, काभ्रेपलाञ्चोकका ८ र रसुवाका ९ स्थानमा सो सेवा सञ्चालनमा ल्याएको हो ।', 'हालसम्म ५ नगरपालिका, ५ गाउँपालिका, ३ वडा कार्यालय, १५ हेल्थपोष्ट तथा पब्लिक हेल्थपोष्ट र २७ विद्यालयमा विभिन्न प्रविधिमार्फत इन्टरनेट सेवा सञ्चालनमा ल्याएको छ ।', 'कम्पनीले सो क्षेत्रमा जडान गरेको वाइम्याक्स बेस स्टेशनको संख्या ३० पुगेको छ । त्यसैगरी थि्रजी डिभाइस १५ र इभिडिओको संख्या १० पुगेको छ ।', 'कम्पनीले उल्लिखित चार जिल्लाका नगरपालिका, गाउँपालिका, माध्यामिक विद्यालय, हेल्थ पोष्ट आदिमा सर्भिस प्वाइन्ट स्थापना गरी आवश्यकता अनुसार वाइम्याक्स, जिएसएम, सिडिएमए र एडिएसएल मार्फत इन्टरनेट सुविधा उपलब्ध गराएको हो ।', 'सेवाग्राहीले ती स्थानमा कम्तीमा ५१२ केबीपीएस गतिको अनलिमिटेड इन्टरनेट सेवा २ वर्षसम्म निःशुल्क चलाउन पाउने छन् । कम्पनीले यी चार जिल्लाका अन्य भूकम्प प्रभावित क्षेत्रमा पनि इन्टरनेट सेवा सञ्चालनका लागि आवश्यक कार्य गरिरहेको छ ।', 'भूकम्प प्रभावित क्षेत्रमा इन्टरनेट सुविधा उपलब्ध गराउनका लागि नेपाल दूरसञ्चार प्राधिकरणसँग गत २०७४ बैशाख २१ मा भएको सम्झौता अनुसार नेपाल टेलिकमले यी क्षेत्रमा आवश्यक सेवा उपलब्ध गराउन थालेको हो ।']"
